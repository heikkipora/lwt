<div class="news c">
    <div class="item c">
        <h2>Ruusujen hurmaa Loviisassa 5.-6.7.2014: KEIJUKAISTEN AIKA</h2>
        <p class="date">julkaistu 11.5.2014</p>
        <p class="intro"><img class="thumb" src="images/news_ruusut-thumb.jpg"><img class="full" src="images/news_ruusut.jpg">Ruusujen hurmaa Loviisassa -tapahtuma avaa loviisalaisten ruusutarhojen portteja. Tarjolla on myös monenlaisia ruusuisia elämyksiä  niin musiikissa, taiteessa  kuin  tarjottimella.</i>
            <span class="readmore">Lue lisää..</span></p>

        <div class="more">
            <p>Tapahtuman teemana on Keijukaisten aika ja keijukaiset  ihastuttavat  lukuisissa tapahtumissa sekä taidenäyttelyissä  Marjatta Hietaniemen kokoamassa  Illuusian uudet vaatteet -näyttelyssä  Kappelissa pikkukeijujen asut on valmistettu kestävän kehityksen perusteella pitseillä ja  tyllillä tuunatuista kirpparilöydöistä.  Rakastetun kuvittaja Salli Parikka-Wahlbergin  keijukaiset kirmailevat  monenmoisten öttiäisten  joukossa.  Ja Bongan linnan haltiatar Riitta Nelimarkka on hänkin keijukaisten hurmaama.</p>
            <p>Schillmarckin puisto muuttuu interaktiiviseksi saduksi keijujen, prinsessa Ruususen ja mielikuvituksellisten  perhosten kautta.  Prinsessa Ruusunen ehtii toki myös Österstjernanin lauantaiselle Svartholman ruusuristeilylle – prinsessoja on nimittäin peräti kaksi.  Ja  Loviisan teatteri esittää  la/su Ungernin linnakkeella Astrid Lindgrenin iki-ihanan Kultasiskoni-näytelmän, jossa tie satumaailmaan käy Salikon- -ruusupensaan alta.</p>
            <p>Kappelissa on tarjolla ruusuherkkuja ja ruusuista musiikkia ja Loviisan Hywien asukkaiden  1700-luvun muodin mukaisesti pukeutuneet hienostuneet daamit kertoilevat  lauantain ruusuisella iltapäiväteellä kahvin ja teen historiasta.</p>
            <p>Almin talossa löytyy Hääkaupunki Loviisan teemaa tukevan Marjatta Hietaniemen kokoama näyttely  "Niin on soreaa soutaa kahden"- rakkausrunojen siivittämia hääpukuja eilen ja nyt.  Rusujen hurmaa Lovissa-tapahtuman kruunaavat kaikille avoimet Ruusuhäät  Loviisan kirkossa lauantaina klo 17.00. Ja Laivasillalla tanssitaan perinteiset Ruusutanssit , joissa  kaunein ruusumekko palkitaan.</p>
        </div>
    </div>

    <div class="item c">
        <h2>Loviisan Wanhat Talot 30. – 31. 8. 2014: RAKKAUDESTA VANHOIHIN TALOIHIN!</h2>
        <p class="date">julkaistu 15.2.2014</p>
        <p class="intro"><img class="thumb" src="images/news_lwt-thumb.jpg"><img class="full" src="images/news_lwt.jpg"><i>Vanhoja taloja, kauniita koteja, historiallisia pihapiirejä, viehättäviä puutarhoja, antiikkia ja taidetta, lukemattomia pihakirppiksiä sekä herkullista lähiruokaa merellisessä pikkukaupunki-idyllissä.</i>
            <span class="readmore">Lue lisää..</span></p>

        <div class="more">
            <p>Vuonna 2014 Loviisan vanhat talot avaavat ovensa, pihansa ja puutarhansa kymmenennen kerran.  Juhlavuoden teemana on Ruotsin vallan alainen Loviisa  -  Loviisan kaupungin perustaminen 1745 ja sen vuodet osana Ruotsin kuningaskuntaa 1809 asti.</p>
            <p>Vuoden 2014 LWT-päivien aikana 1700-luvun jälkipuolisko on esillä monin  tavoin. Osa kohdetaloistamme on rakennettu jo tuolloin, joskin valtaosa "ruotsalaisesta" Loviisasta tuhoutui 1855 suuressa tulipalossa. Loviisan katukuvaa koristavat myös 1700-luvun harrastajat epookinmukaisissa asuissaan.</p>
            <p>Panu Kailan tähdittämässä lauantain asiantuntijaseminaarissa keskustellaan siitä, mitä voimme oppia 1700-luvun kestävästä ja lämpimästä puurakentamisesta? Kailan esitelmän aiheena on "Puutalon kestävyys ja energiansäästö 1700-luvulta 2000-luvulle".</p>
            <p>Juhlavuoden kunniaksi Loviisan Wanhoissa Taloissa ja niiden ulkopuolella nähdään myös korkealaatuista ja mielenkiintoista nykytaidetta. Näyttelyn kuratoi kuvataiteilija, TAM Kati Rapia ja sen tuottaa Loviisa Contemporary ry. Nykytaidetapahtumaan osallistuu 20 taiteilijaa, useammalla teoksella.</p>
            <p>Loviisan Wanhat Talot -tapahtuman keskeisenä tavoitteena on vahvistaa itäuusmaalaisen rakennuskulttuurin säilymistä elävänä perintönä tuleville sukupolville, elvyttää perinteisten rakennusten kunnostamisen taitoja sekä tarjota korjausrakentamisessa kaivattavaa tietoa. Parin viime vuoden ajan olemme olleet myös aktiivisesti mukana edistämässä lähi- ja luomuruokaideologiaa.</p>
            <p>Loviisan Wanhat Talot -tapahtuma on kehittynyt Loviisan kaupungin ja koko itäisen Uudenmaan ehdottomasti suosituimmaksi matkailutapahtumaksi - tapahtuman kävijämääräksi arvioitiin 2013 noin 15 000 ihmistä.</p>
            <p>Tapahtumaa on kunnioitettu Uudenmaan ympäristöpalkinnolla 2007, Loviisan kaupungin mitalilla 2008, Suomen Arkkitehtiliiton SAFA- palkinnolla 2009 ja Vartin Vuoden kaupunkiteko 2010- kunniamaininnalla. Pikkukaupunki- lehden kulttuuriraati valitsi LWT:n Loviisan parhaaksi kulttuuriteoksi ja Loviisan sanomien verkkosivujen lukijat vuoden 2012 suosikkitapahtumaksi.</p>
            <p>Tapahtuman järjestää Loviisan Wanhat Talot ry/Lovisa Historiska Hus rf</p>
        </div>
    </div>
</div>