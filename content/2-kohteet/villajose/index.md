---
name: Villa Jose
address: Puutarhakatu 21, Loviisa
number: 32
---
Vihreän talon vanhin osa on rakennettu noin 1850 ja talosta löytyy sen ensimmäinen kauppakirja vuodelta 1871. Sittemmin rakennus on kasvanut niin pituutta kuin leveyttä. Pihanpuoleinen osuus on rakennettu 1900- luvun alussa ja mansardikattoinen vintti 1940-luvulla. Talon nykyiset asukkaat remontoivat aiemmin kylmään vinttiin saunan ja kaksi makuuhuonetta 2005. Vuonna 2015 talo sai uuden peltikaton ja seuraavaksi on vuorossa ulkoseinien maalaus. Talossa voi ihailla myös kahta komeaa Rakkolanjoen kaakeliuunia.
