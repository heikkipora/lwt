---
name: Vackerbacka
address: Trädgårdsgatan 34 A, Lovisa
number: 26
lang: se
---
Det enda huset i Lovisa med inkörsport i mitten är byggt på 1700-1800-talen. I de 9 byggnaderna som funnits på tomten har det genom tiderna bott allt från skeppare till lotser. Taket hade läckt på många ställen och förorsakat stora skador. De nya ägarna började med att förnya taket och renovera den äldre delen av huset till ett fungerande hem för familjen på sex personer. Den andra delen av den unika byggnaden kommer att omfatta ett arbetsrum/affärsutrymme för värdinnan som är textilkonstnär.
