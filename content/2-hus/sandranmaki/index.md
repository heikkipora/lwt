---
name: Sandranmäki
address: Norrtullsvägen 27, Lovisa
number: 12
lang: se
new: true
---
Huset som byggdes 1898 har förutom en brand också fått uppleva flera vattenskador. Den äldsta delen av huset uppskattas vara ännu äldre än vad det officiella byggnadsåret antyder. Huset har senare utvidgats i början av 1900-talet. De nuvarande ägarna köpte huset på våren 2015, men kunde flytta in först på sommaren 2016. Huset har under åren genomgått många renoveringar och fler är på kommande. Mullbänken i sovrummet revs bort hösten 2015 och en del av de nedre stockarna byttes ut. I stället för mullbänken byggdes ett trossbotten med isolerat golv. Köket har delvis förnyats 2016, och de tidigare ägarna renoverade badrummet 2013.
