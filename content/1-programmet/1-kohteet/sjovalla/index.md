---
name: Sjövalla
address: Varfsvägen 14, Loviisa
number: 
lang: se
new: true
family: "Lotsfamiljen Berlin byggde Sjövalla år 1907. År 1912 köpte familjen Lindroos huset. Då följande generation tog över Sjövalla år 1967 blev huset sommarstuga för familjen som bodde i Helsingfors. Huset hade inte rinnande vatten och nästan inga renoveringar hade gjorts då den nya ägaren köpte huset 2016. Sedan dess har huset fått nytt tak, ny isolering och en nybyggd del med badrum, toalett och sovrum. Den gamla glasverandan revs och en större, vinterbonad byggdes. Huset har nu isolerats med ekovilla och träfiberskivor, och ägaren har strävat till att alla material skall andas. De gamla golven och takpanelen kunde sparas i vissa rum, och den stora köksspisen och kakelugnen i salen kunde användas så gott som genast."
---
Som barn bodde jag i samma by och gick ofta och tittade på huset och drömde om att en dag få bo där. Genom lyckliga sammanträffanden fick jag möjligheten att köpa huset år 2016. Renoveringen började i gamla delen av huset och vi flyttade in där midsommaren 2017. Först använde vi det gamla utedasset och duschade hos släktingar. Under hösten 2017 fick vi innetoalett och i december var badrummet klart. Värmesystemet kom igång i december 2017, så under den kalla hösten var vi mycket glada över de gamla eldstäderna i huset. Efter nyår blev sovrummet klart och salen fick bli sal igen. Vi trivs jättebra i huset med den varma och lugna stämningen som finns här.