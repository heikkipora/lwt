---
name: Wanha kauppa
address: Östra Tullgatan 20, Lovisa
number: 6
lang: se
family: "Den gamla fastigheten vid Lovisaån, på en ö i stans centrum, köptes i stundens ingivelse 1994. Det över 200 år gamla boningshuset bjöd också på en igenvuxen gård och en butiksbyggnad som hade byggts på 1850-talet. Den var i början verkstad och butik för en kopparsmed och från början av 1900-talet och sextio år framöver en diversehandel.\nVi har själva renoverat huset invändigt, bland annat snyggat upp med dekorationsmålningar. En stängd butik var för oss ett sorgset kapitel så vi beslöt att vi börjar leka handelsmän. Butiken är öppen under några sommarveckoslut och där säljer vi saker som har att göra med vår egen passion. Leena är ansvarig för bokavdelningen och Jussi för musikskivorna. En del annat ”skräp” har vi samlat på oss från släktingars hem, bland annat kärl och möbler.\nEn jordkällare som byggdes av en fästningsofficer har i tiderna varit bombskydd för handelsmannens familj. Nu finns där inget tak men vi har förvandlat platsen till en miniträdgård.\nAtt bevara gården med dess gamla staket har varit viktigt för oss. Den har ju varit en del av de förra invånarnas vardag, då det gick från huset till sin affär.\nPS. På gården kan man hitta något väldigt ovanligt, och i trädgården något riktigt hemskt..."
---
På stället där boningshuset står finns på en karta från 1745 en officers kasern i två våningar. Huset har sedermera förkortats och den andra våningen har försvunnit. Värdinnan gör själv dekorationsmålningar och man kan se hennes passion för färger speciellt på verandan, där hon förevigat trädgårdens blommor på väggarna. I gårdsbyggnadens sommarkammare gör hon varje år nya installationer. Till fastigheten hör även saltbodan från 1700-talet som gjorts till ett romantiskt sommarrum. Den nuvarande butiken, Wanha kauppa, är belägen i en byggnad från 1850 som ursprungligen byggdes till kopparsmedja.
