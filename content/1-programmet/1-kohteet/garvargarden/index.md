---
name: Garvargården
address: Drottninggatan 4 A, Lovisa
number: 25
lang: se
---
Den här tomten, som är en av Lovisas äldsta, var bebodd redan 1747 av murarmästaren Henric Hallonius från Kuopio. Efter det har man på gården sett såväl olika människor som djur. På tomten har en gång funnits en barnträdgård, där barnkära "tant Martha" var lärare. 1978 köpte paret Kühn fastighetshelheten som hade hunnit förfalla en hel del. De senaste renoveringarna hade gjorts på 1920-talet. Marja och Dierk Kühn renoverade bostäderna på 1980– och 1990-talet. Efter det har såväl personer från familjen som hyresgäster bott i bostäderna. I dag bor tre generationer Kühn i fastigheten och på gården har de sällskap av igelkottar och andra små djur samt en katt och många hundar. Gården är naturskön och det finns spår av livet i husen som gör att historiska Garvargården visar sig från sin bästa sida.
