---
name: Wanha navetta
address: Bruksvägen 10 G, Strömfors
remote: 'Ruukki'
number: 38
family: "Den nuvarande invånaren fick en dröm uppfylld då hon hyrde bostaden i ena ändan av ladugården av Lovisa stad 2015. Pia Mustonen hade besökt bruket om somrarna, hennes mamma är hemma från Abborrfors som hör till Strömfors.\nUnder besöken väcktes visionen om att någon gång få ett verksamhetsutrymme i bruket och särskilt väl kom hon ihåg bostaden i ändan av ladugården. I bostaden hade då ett företagarpar sin verksamhet. Då Mustonen besökte paret en gång bad hon dem genast ta kontakt om de hade för avsikt att avstå från utrymmet.\nEn dag några år senare ringde telefonen och drömmen blev sann, även om det blev några intressanta skeden däremellan.\nFörst hade Mustonen sitt wellnessföretag i utrymmet, men livet i Strömfors kändes så bra att hon hon hösten 2017 flyttade från Helsingfors med dottern Sofia för att bo permanent i bruket, och Wanha Navetta blev familjens hem. Till den nybildade familjen hör nu också brukets smed Paul Partanen och hans dotter Laura som under veckosluten bor i bostaden. Wellnessföretaget har flyttat till övrevåningen i traditionsbastun som finns i byggnaden bredvid."
lang: se
new: true
---
Wanha Navetta i Strömfors byggdes 1809 på initiativ av brukets järnlady Virgina af Forselles. Byggnaden var den första tegelbyggnaden i bruket. Byggnadsmaterialet var modernt, de följande tegelbyggnaderna uppfördes först ett halvt sekel senare. Byggnaden hade ursprungligen ett tjärat spåntak. I ena ändan av huset, som byggdes om till bostad efter krigen, har under dess tid som ladugård funnits ett boskapskök och ett rum där man kylde ner mjölk. I bostaden har under årtiondenas lopp bott många olika familjer och den har varit högkvarter för Strömfors Öns Bastus bastuvärdinna. I den gamla ladugården har också funnits något slag av ”turistbyrå” efter att de sista invånarna flyttade bort. Under de allra senaste åren har bostaden fungerat som företagslokal. Lokalen har renoverats enligt de behov som de olika hyrestagarna haft, men dess skick har varit dåligt en längre tid och någon grundlig renovering har inte genomförts. Nedre våningens tak med bjälkar är försedda med spännpapp och tillsvidare har golven plastmattor. Den nuvarande invånaren har gjort en ytrenovering och Lovisa stad har försett bostaden med maskinell luftkonditionering.
