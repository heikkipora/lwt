---
name: Riesamaa
address: Puutarhakatu 4 A, Loviisa
number: 35
family: "”Riesamaa” betyder inte att huset skulle vara ett elände, tvärtom. Ännu efter nitton år i huset njuter invånarna Kati Forss-Lounamaa och Markku Lounamaa av varje dag.\n – Det var min första kära hund som hette Riesa, berättar Kati. Vi firade också vårt bröllop i det här huset. Nu är vi bägge pensionerade. Markku är fjärde generationens storstadsbo, före detta seglare. Kati är konstnär, hon kommer från södra Österbotten och målar gärna naivistiskt. Ända sedan barnsben har Kati gillat gamla föremål.\n– De bär både på en historia och på känslor, de känns levande. I huset förnyades badrummet genast men sedan dess har inga renoveringar gjorts före 2016–17. Då målades yttertaket, takrännorna förnyades, golvet byttes ut och före detta bastubyggnaden på gården genomgick en helrenovering.\n– Själva sköter vi bara trädgården, vi gör inte renoveringar. I den lilla staden råder en härlig mentalitet, och här lever vi lyckliga till livets slut."
lang: se
---
Stockhuset i två våningar är beläget under åsen, där man långt tidigare odlade tobak för den lokala cigarrfabrikens bruk. Området kallades "tobaksåkern". Det första köpebrevet är från år 1880, då "sjömansänkan" köpte huset för 150 mark. Man kan anta att huset är byggt i början av 1800-talet. Det ursprungliga huset var i ett plan och höjdes senare och därtill har man byggt till det nuvarande köket och badrummet.
