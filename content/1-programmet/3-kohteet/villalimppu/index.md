---
name: Villa Limppu
address: Kuhlefeltsgatan 12 A, Lovisa
number: 2
family: "Då vårt fjärde barn föddes 2005 kände vi att behovet av ett nytt och större hem växte. Vi letade bland husobjekt som fanns till salu och fick syn på ett som med vår måttstock sett var både gammalt och stort. Lovisa var då för oss en helt okänd ort. Vi bekantade oss med huset och gick runt i stadsdelen Garnison. Vi blev genast förtjusta i småstaden. Vi köpte alltså Villa Limppu 2005 och har under årens lopp renoverat huset så den passar vår livsstil. Vi har bott mitt uppe i ett renoveringskaos och tänkt ”är detta klokt?”. Men vi är ändå nöjda med det som gjorts, vi trivs i huset och det känns verkligen som vårt hem. Det är trevligt att bjuda hem vänner, tillbringa kvällar på den ljusa glasverandan och äta god mat tillsammans. Köket utgör husets hjärta, det är stort och där sitter vi ofta med hela familjen och också med barnens kompisar vid bordet. Vi kan inte tänka oss att bo någon annanstans än i Lovisa!"
lang: se
---
De nuvarande ägarna började renovera huset för cirka tio år sedan. Renoveringen har gjorts med eftertanke och omsorg, ett rum i taget. Planlösningen har till vissa delar ändrats för att bättre passa familjens behov.  Golv och ytterväggar har öppnats och isolerats. När verandan isolerades, tog man till godo de gamla fönstren och gjorde en skjutdörr till föräldrarnas sovrum samt tavelramar av dem. Husets namn Villa Limppu passar perfekt med tanke på värdinnans intresse för bakning.
