---
name: Kyrkoby skola
address: Pernåvägen 197, Pernå
remote: 'Pernaja'
number: 46
lang: se
new: true
public: true
---
År 1877 fick pojkarna i Fasarby och Kyrkobyn börja sin skolgång. Den första skollokalen i Kyrkobyn var i Sockenstugan som på den tiden var tingshus. Hösten 1877 startade Kyrkoby skola i sina nuvarande utrymmen och hade redan 44 elever. I Kyrkobyn var man missnöjd över att flickorna blev utan undervisning. Men ortsbornas energi resulterade i att skolan ändrades till en samskola och var nu tillgänglig för både flickor och pojkar.

Maten kokades i i gammal bastugryta, rotfrukter, potatis, bär och fisk hämtades till skolan. Eleverna värmde skolans kakelugnar på morgonen före skolan började. Eleverna städade, skötte snöarbete, bar ved och vatten och t.o.m. odlade i trädgården. Föräldrarna skötte storstädningen till jul och examen.
