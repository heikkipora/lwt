---
name: Nikkarin torppa
address: Östra Tullgatan 21, Lovisa
number: 7
lang: se
---
Nikkarin torppa är beläget invid bron som leder över Lovisaån till Garnison. Huset är troligtvis byggt i slutet av 1800-talet. Exakta uppgifter om byggnadsåret finns inte. Huset har under årens lopp utvidgats och renoverats flera gånger. Den senaste renoveringen påbörjades 2015 och omfattar bl.a. renovering av fönster och murning av eldstäder. Därtill byggs en ny glasveranda. I Nikkarin torppa kan man bekanta sig med både husets historia och den pågående renoveringen.
