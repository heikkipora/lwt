---
name: Evenemanginfo & biljetter
description: Välkommen till ett förtjusande Lovisa och LHH-evenemanget som bjuder på ett mångsidigt program för hela familjen. Vi vill att Ert besök skall bli så trevligt som möjligt. Här hittar du information om biljettpriser och en hel del praktiska råd.
gallery: no
---
***Välkommen till ett förtjusande Lovisa och LHH-evenemanget som bjuder på ett mångsidigt program för hela familjen. Vi vill att Ert besök skall bli så trevligt som möjligt. Här hittar du information om biljettpriser och en hel del praktiska råd.***

**Biljettförsäljning:**

LHH-armbanden kostar 15 euro och är i kraft både lördag och söndag. Under 12 år gratis. Grupper över 20 personer á 12 euro. Armband (kontant betalning) säljs på 8 ställen fr.o.m. kl 10: Ulrikahemmet, Kuhlefeltsgatan 35 (även bankkort), Lovisa torg (fr.o.m. kl 9), i hörnet av Saltbodtorget och Skeppsbron, i korsningen mellan Mariegatan och Långgränd, i södra änden av Trädgårdsgatan och i Restaurang Kapellet, Drottninggatan 19 (även bankkort). Biljettförsäljningen är märkt på kartan (se Karta).

**Reservera med kontanter innan avfärd:**

Det har alltid uppstått kö till bankautomaterna, så om ni vill undvika köa, reservera med kontanter redan innan avfärd. Antalet bankautomater i Lovisa har minskat. Bankautomater finns vid S-market, Arkitektsvägen 5, vid Aktia hörnet, Brandensteinsgatan 11 och i Köpcentret Gallerian, Drottninggatan 11. Kontanter behövs för köp av biljetter, för att fynda på Antikmarknaden, på ITU-torget, Samlarmässan och på lopptorg, Pop up-restauranger och kaféer.

Bilister:

Om du kommer med egen bil kan du parkera gratis och ganska fritt i Lovisa. Parkeringsutrymmet längs gatorna i centrum fylls ofta genast på morgonen. Vi har därför upprättat parkeringsområden, som märkts på kartan (se Karta).  När du anländer till staden leds du till parkeringsområdena. Parkeringsområdena är gratis och de är belägna i närheten av platsen för evenemanget.

**Bespisning:**

Bekanta dej med restauranger och kaféer redan i förhand på [www.visitloviisa.fi](http://www.visitlovisa.fi/sv/mat) och gör en bordsreservering, i synnerhet om ni är många personer eller en grupp. Ta i beaktande att kökspersonalen på restaurangerna jobbar under hård press under LHH-veckoslutet. Det finns även Pop up-restauranger och kaféer på olika håll i staden, t.ex. vid Saltbodtorget.

**Övernattning:**

Reservera inkvartering i god tid om du vill övernatta i staden. Många reserverar logi redan året innan. Ställen för inkvartering hittas på adressen [www.visitloviisa.fi](http://www.visitlovisa.fi/sv/inkvartering).

**Besök i husen:**

Om det på området för distansobjekt inte finns biljettförsäljning kan man besöka objekten utan biljett och köpa biljetten senare när man anländer till centrum. Vid husen i centrum finns en kontrollör vid dörren som kollar armbanden. När man går in i husen tar man av sej skorna eller använder skoskydd. Husägaren/ägarna är vanligtvis själva på plats och man kan fråga dem om fotografering är tillåtet inomhus. I de flesta hus är fotografering tillåten.

**Publik-WC:n:**

På kartan (se Karta) finns publik-wc:n utmärkta. Husens WC-utrymmen får ej användas och restaurangernas/kaféernas wc:n är reserverade för kunder.


**Säkerhet:**

Säkerhetspersonal finns närvarande vid evenemanget. Du känner igen dem på västarna och man kan kontakta dem också via dörrvakterna. Polisen och allmänna nödnumret fungerar normalt under dagarna.

**Förändringar:**

ITU-torget är i år öppet endast på lördag kl 10-17.
