---
name: Evenemanginfo & biljetter 2017
description: Välkommen till ett förtjusande Lovisa och LHH-evenemanget som bjuder på ett mångsidigt program för hela familjen. Vi vill att Ert besök skall bli så trevligt som möjligt. Här hittar du information om biljettpriser och en hel del praktiska råd.
gallery: no
---
***Välkommen till ett förtjusande Lovisa och LHH-evenemanget som bjuder på ett mångsidigt program för hela familjen. Vi vill att Ert besök skall bli så trevligt som möjligt. Här hittar du information om biljettpriser och en hel del praktiska råd.***

Finlands jubileumsår och Lovisa namnsdag till ära kan besökarna redan på fredag bekanta sig med några LHH-objekt, fredagen den 25 augusti klockan 15–18. Ett kontrollband, som är biljett också för lördag och söndag, kan köpas från Lovinfo på Mariegatan 12 A.

**Bästa bilister! Ta i beaktande, att Travbanans parkering fungerar som vår huvudparkering i år, Drottninggatan 50.**

**LHH-biljettförsäljning:**

LHH-kontrollbanden kostar 15 euro och är i kraft både lördag och söndag. Under 12 år gratis. Grupper över 20 personer á 12 euro. Kontrollband betalas vanligen kontant, men kan på några ställen betalas även med bankkort. Kontantbetalning på Lovisa torg fr.o.m kl 9 och på följande ställen (även bankkortsbetalning) börjande kl 10: Ulrikahemmet Kuhlefeltsgatan 35 och restaurang Kapellet Drottninggatan 19. Följande enbart kontantbetalning: Lovinfo Mariegatan 10, Travbanan Drottninggatan 50, i hörnet av Saltbodtorget och Skeppsbron, i korsningen mellan Mariegatan och Långgränd och i södra ändan av Trädgårdsgatan. Biljettförsäljningen är märkt på kartan.

**Förhandsköp av biljetter:**

Lovisa turistbyrå, Mariegatan 12 A, 07900 Lovisa<br/>
Må 21.8 - to 24.8 kl 10-18. Fre 25.8 kl 10-2017-26.8. Endast kontant betalning!<br/>
Biljettförsäljning även under LHH-dagarna lö och sö kl 9-18.

_Förköp av biljetter också i Borgå och Helsingfors!_

Borgå: Itäväyläs kontor, Krämartorget A. Må-fre kl 8-16.<br/>
Helsingfors: Lönnrotsgatan 23, Helsingfors, onsdagen 23.8. kl 12-19.

**Reservera med kontanter innan avfärd:**

Det har alltid uppstått kö till bankautomaterna, så om ni vill undvika köa, reservera med kontanter redan innan avfärd. Bankautomater finns i Köpcentret Gallerian, Drottninggatan 11, vid Aktia hörnet, Brandensteinsgatan 11 och vid S-market, Arkitektsvägen 5. Kontanter behövs för köp av biljetter, för att fynda på Antikmarknaden, på ITU-torget, Samlarmässan och på lopptorg, Pop up-restauranger och -kaféer.

**Bilister:**

Om du kommer med egen bil kan du parkera gratis och ganska fritt i Lovisa. Parkeringsutrymmet längs gatorna i centrum fylls ofta genast på morgonen. Vi har därför upprättat parkeringsområden, som märkts på kartan (se Karta).  När du anländer till staden leds du till parkeringsområdena. Parkeringsområdena är gratis och de är belägna i närheten av platsen för evenemanget.  I år är vår tidigare huvudparkering i annat bruk. Som ersättande P-område används parkering intill Travbanan, som inte ligger lika centralt, men på gångavstånd från evenemangområdet.  Vi har också arrangerat busstransport med en museibuss, rutten blir Travbanan-Skeppsbron-Garnison (se Kartan).

**Bespisning:**

Bekanta dej med restauranger och kaféer redan i förhand på [www.visitloviisa.fi](http://www.visitlovisa.fi/sv/mat) och gör en bordsreservering, i synnerhet om ni är många personer eller en grupp. Ta i beaktande att kökspersonalen på restaurangerna jobbar under hård press under LHH-veckoslutet. Det finns även Pop up-restauranger och -kaféer på olika håll i staden, t.ex. vid Saltbodtorget.

**Övernattning:**

Reservera inkvartering i god tid om du vill övernatta i staden. Många reserverar logi redan året innan. Ställen för inkvartering hittas på adressen [www.visitloviisa.fi](http://www.visitlovisa.fi/sv/inkvartering).

**Besök i husen:**

Om det på området för distansobjekt inte finns biljettförsäljning kan man besöka objekten utan biljett och köpa biljetten senare när man anländer till centrum. Vid husen i centrum finns en kontrollör vid dörren som kollar armbanden. När man går in i husen tar man av sej skorna eller använder skoskydd. Husägaren/ägarna är vanligtvis själva på plats och man kan fråga dem om fotografering är tillåtet inomhus. I de flesta hus är fotografering tillåten.

**Publik-WC:n:**

På kartan finns publik-wc:n utmärkta. Husens WC-utrymmen får ej användas och restaurangernas/kaféernas wc:n är reserverade för kunder.

**Säkerhet:**

Säkerhetspersonal finns närvarande vid evenemanget. Du känner igen dem på västarna och man kan kontakta dem också via dörrvakterna. Polisen och allmänna nödnumret fungerar normalt under dagarna.

**Förstahjälp och läkardejour:**

Förstahjälpen finns märkt på kartan och läkare kallas vid behov på plats.

**Förändringar:**

ITU-torget har ny arrangör och nytt namn, Delikatessernas park och är i år öppet  både lördag och söndag kl 10-18.

**Övrigt:**

Under evenemanget kommer två Karhu Voima Ab:s  laddningspunkter att röra sig med cykel i Lovisa centrum. Besökarna kan gratis ladda sina telefoner, tabletter och kameror.
