---
name: Ruusuja & puutarhoja Loviisassa 2.-3.7.2016
description: Tervetuloa nauttimaan ruusujen hurmasta, ihanista puutarhoista, romanttisista häistä ja Prinsessa Ruususesta heinäkuussa. Tänä vuonna Loviisan Wanhat Talot ry järjestää tapahtuman yhdessä Loviisan Puutarhayhdistyksen kanssa.
gallery: yes
---
*Tervetuloa nauttimaan ruusujen hurmasta, ihanista puutarhoista, romanttisista häistä ja Prinsessa Ruususesta heinäkuussa. Tänä vuonna Loviisan Wanhat Talot ry järjestää tapahtuman yhdessä Loviisan Puutarhayhdistyksen kanssa.*

Ruusuja & puutarhoja Loviisassa avaa loviisalaisten ruusutarhojen ja puutarhojen portit. Puutarhat ovat hyvinkin erilaisia, alkaen pienehköistä omakotitalopuutarhoista suurempiin näyttelypuutarhoihin. Niissä on yleensä jokin teema tai omistajalla on jokin lempiharrastus, joka näkyy hänen puutarhassaan. Muutamassa puutarhassa on kahvila ja taidenäyttelyitä, myös lasitöitten harrastajat esittelevät omia töitään. Joissakin puutarhoissa myydään lisäksi taimia sekä muuta puutarhaan ja sisustukseen liittyvää kaunista rekvisiittaa.

Lauantaina klo 17 Loviisan kirkossa on kaikille avoimet ruusuhäät. Prinsessa Ruusunen on tavattavissa tänä vuonna Rantapuistossa Anneli & Onneli puiston yhteydessä sekä Österstjernanin ruusuristeilyllä la 2.7. Ravintoloissa ja kahviloissa on tarjolla erilaisia teemaan liittyviä herkkuja. Tarjolla on myös monipuolista ohjelmaa, näyttelyitä ja kesäpuoteja.

Tervetuloa ihastuttavaan Loviisaan!