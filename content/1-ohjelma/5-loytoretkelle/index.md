---
name: Löytöretkelle Loviisaan
description: Antiikkia, vanhaa tavaraa, keräilyesineitä ja kirpputoreja.
gallery: no
---
***Löytöretkelle Loviisaan: antiikkia, vanhaa tavaraa, keräilyesineitä ja kirpputoreja.***

**Aleksanterinpihan käsityömarkkinat**<br/>
Aleksanterinkatu 8, la-su klo 10-17

Aleksanterin kiinteistön vanhin osa on valmistunut v. 1859, viimeisin osa rakennusta 1930. Käsityömarkkinat järjestetään rakennusten keskellä olevalla sisäpihalla. Eri alojen käsillä tekijät esittelevät osaamistaan ja kertovat materiaaleista ja työtavoista. Luonnonmateriaalit ja kestävä kehitys ja tekemisen ilo kohtaavat!

**Antiikkimarkkinat**<br/>
uusi paikka: **Gamla apotekshuset**, Aleksanterinkatu 6 kiinteistö sijaitsee Loviisan keskustassa kirkon välittömässä läheisyydessä. Antiikkia, designia ja taidetta. Pihakahvila sekä työnäytöksiä ja käsityöntekijöitä. La–su 9–17.

**Keräily- ja antiikkimessut**<br/>
Lovisa Gymnasium. Brandensteininkatu 27, la klo 10-17 ja su 10-15 - [www.kolumbus.fi/lovthk/Collectors.htm](http://www.kolumbus.fi/lovthk/Collectors.htm)

Loviisanseudun keräilijöiden järjestämä suurtapahtuma ruotsinkielisen lukion tiloissa. Lukion rakennus on Helene Schjerfbeckin arkkitehtiveljen Magnus Schjerfbeck suunnittelema 1910-luvun alussa. Tapahtumaan osallistuu yli 30 myyjää ja valikoimista löytyy mm.vanhoja postikortteja, keräilykuvia, kunniamerkkejä, militariaa, pientavaraa ja huonekaluja. Alueella myös kahvio sekä runsaasti paikoitustilaa.

**Loviisan suurkirppis**<br/>
Mariankatu 22, la klo 9-18 ja su 9-17 - [www.suurkirppis.fi](https://www.suurkirppis.fi)

Suurkirppiksellä on tarjolla laaja valikoima erilaisia tuotteita sekä asiakkaiden kirppispöytiä. LWT-päivien aikana toimintaa myös osittain pihalla.

**Krinti**<br/>
Laivasilta 1, Suolatori, la-su klo 10-17 - [www.facebook.com/Krinti-580449775336409](https://www.facebook.com/Krinti-580449775336409)

Krinti on uutta ja vanhaa tavaraa laidasta laitaan fiiliksen mukaan myyvä pieni lifestyle -puoti. Myös verhoilu- ja entisöintipalvelut.

**Yksityisiä kirpputoreja eri puolilla kaupunkia**

Kirppispöytiä löytyy myös eri puolilla kaupunkia, joten jokaiselle löytyy varmasti jotakin kivaa kotiin viemistä.
