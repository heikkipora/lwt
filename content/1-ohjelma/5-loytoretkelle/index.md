---
name: Löytöretkelle Loviisaan
description: Antiikkia, vanhaa tavaraa, keräilyesineitä ja kirpputoreja.
gallery: no
---
***Löytöretkelle Loviisaan: antiikkia, vanhaa tavaraa, keräilyesineitä ja kirpputoreja.***

**Aleksanterinpihan antiikkimarkkinat**<br/>
Aleksanterinkatu 8, la-su klo 10-17

Aleksanterin kiinteistö sijaitsee Loviisan keskustassa kirkon välittömässä läheisyydessä. Rakennuksen vanhin osa on valmistunut v. 1859, viimeisin osa rakennusta 1930. Antiikkimarkkinat järjestetään rakennusten keskellä olevalla sisäpihalla. Tarjolla on kuolinpesien mielenkiitoista irtaimistoa: huonekaluja, valaisimia, pienesineistöä, lasitavaraa ja koruja.

**Keräily- ja antiikkimessut**<br/>
Lovisa Gymnasium. Brandensteininkatu 27, la klo 10-17 ja su 10-15 - [www.kolumbus.fi/lovthk/Collectors.htm](http://www.kolumbus.fi/lovthk/Collectors.htm)

Loviisanseudun keräilijöiden järjestämä suurtapahtuma ruotsinkielisen lukion tiloissa. Lukion rakennus on Helene Schjerfbeckin arkkitehtiveljen Magnus Schjerfbeck suunnittelema 1910-luvun alussa. Tapahtumaan osallistuu yli 30 myyjää ja valikoimista löytyy mm.vanhoja postikortteja, keräilykuvia, kunniamerkkejä, militariaa, pientavaraa ja huonekaluja. Alueella myös kahvio sekä runsaasti paikoitustilaa.

**Loviisan Romu & Realisointi**<br/>
Valkolammentie 2, la-su 10-15

Loviisan Romu & Realisointi sijaitsee Valkossa, n. 5 km keskustan ulkopuolella, keltaisessa tiilirakennuksessa kioskin vieressä. Myymme kaikenlaista tavaraa; retroa, vintagea, antiikkia, taidelasia, työkaluja sekä rakennusosia ym.


**Loviisan suurkirppis**<br/>
Mariankatu 22, la klo 9-18 ja su 9-17 - [www.suurkirppis.fi](http://www.suurkirppis.fi)

Suurkirppiksellä on tarjolla laaja valikoima erilaisia tuotteita sekä asiakkaiden kirppispöytiä. LWT-päivien aikana toimintaa myös osittain pihalla.

**Krinti**<br/>
Laivasilta 1, Suolatori, la-su klo 10-17 - [www.facebook.com/Krinti-580449775336409](https://www.facebook.com/Krinti-580449775336409)

Krinti on uutta ja vanhaa tavaraa laidasta laitaan fiiliksen mukaan myyvä pieni lifestyle -puoti. Myös verhoilu- ja entisöintipalvelut.

**Vadelmatarha**<br/>
Kuningattarenkatu 3, la-su klo 10-17 – [www.vadelmatarha.fi/loviisa](http://www.vadelmatarha.fi/loviisa)

Löydä lasten ja naisten vaatteet, kengät, lelut, sportit ja tarvikkeet siististi järjesteltyinä omilta osastoiltaan. Taukotuvassa voit levähtää ja nauttia omiakin eväitä lasten temmeltäessä leikkipaikalla. Saman katon alta saat luomu- ja lähituotteita.

**Yksityisiä kirpputoreja eri puolilla kaupunkia**

Kirppispöytiä löytyy myös eri puolilla kaupunkia, joten jokaiselle löytyy varmasti jotakin kivaa kotiin viemistä.
