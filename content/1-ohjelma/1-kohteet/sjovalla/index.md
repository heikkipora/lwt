---
name: Sjövalla
address: Varvintie 14, Loviisa
number: 36
new: true
family: "Lapsena asuin tässä samassa kylässä ja kävin usein katsomassa tätä taloa, missä uneksin jonakin päivänä asuvani. Onnellisten yhteensattumien kautta sain mahdollisuuden ostaa kyseisen talon vuonna 2016. Kunnostimme ensin talon vanhaa osaa, mihin muutimme sisään juhannukseksi 2017. Aluksi käytimme ulkovessaa ja kävimme sukulaisten luona suihkussa.  Syksyllä 2017 saimme sisävessan ja joulukuussa kylpyhuone oli valmis. Samoihin aikoihin saatiin myös lämpöjärjestelmä kytkettyä, joten iloitsimme koko syksyn siitä, että talossa oli toimiva puulämmitys. Uudenvuoden jälkeen makuuhuonekin valmistui ja sali vapautui taas salikäyttöön. Viihdymme erinomaisesti tämän talon lämpimässä ja rauhallisessa tunnelmassa."
---
Berlinin luotsiperhe rakensi Sjövallan vuonna 1907. Vuonna 1912 Lindroosin perhe osti talon. Talosta tuli kesämökki, kun se vuonna 1967 siirtyi seuraavalle sukupolvelle. Talossa ei ollut juoksevaa vettä, eikä talossa oltu juurikaan tehty remonttia, kun uusi omistaja osti sen 2016. Sen jälkeen talo on saanut uuden katon, eristyksen sekä uuden osan sisältäen kylpyhuoneen, wc:n ja makuuhuoneen.  Vanha lasiveranta purettiin ja tilalle rakennettiin isompi, talvilämmin veranta.  Omistaja  pyrkii käyttämään vain hengittäviä materiaaleja, joten taloa on eristetty ekovillalla ja puukuitulevyillä.  Vanhat lattiat ja kattopaneelit voitiin osittain säilyttää ja keittön puuhella sekä salin kaakeliuuni olivat molemmat käyttökunnossa.
