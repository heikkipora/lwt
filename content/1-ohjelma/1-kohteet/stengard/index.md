---
name: Stengård
address: Agricolantie 7, Pernaja
remote: 'Pernaja'
number: 51
family: "Talossa asuu Denise Lindh ja hänen 14 vuotta vanha koiransa Lucy.\n – Vuonna 2009 etsin itselleni uutta kotia, ja tämä talo sattui olemaan myynnissä kirkonkylässä, missä jo ennestään asuin. On täällä töitä riittänyt, siitä kertoo parhaiten se, että laihduin 18 kiloa remontin aikana. Kaikkein vaativin työ oli ullakon tyhjentäminen keskellä kuumaa kesää.\n Stengård rakennettiin vuonna 1893. Denise on remontoinut talossa miltei kaiken, koska halusi siitä omansa näköisen. \n– Halusin valoisat ja avarat tilat, joten seiniä purettiin ja yläkerta otettiin asuinkäyttöön. Lisäksi rakennettiin kaksi talvilämmintä kuistia, joissa on isot ikkunat. Seuraavaksi rakensin ulkorakennuksen yhteyteen talvipuutarhan, joka valmistui loppukesällä 2016.\n – On minulla vielä paljon unelmia, mutta askel kerrallaan. Nyt tontti saa pikkuhiljaa muuttua niin että luonto vallitsee, olen kylvännyt niittykukkia. Joskus minulla on ehkä myös kanoja täällä."
---
Stengård rakennettiin keskelle Pernajan kirkonkylän kulttuurimaisemaa vuonna 1892. Kun talo vaihtoi omistajaa 2009 alkoi mittava remontti. Talo sai aluksi uuden keittiön ja kaksi talvilämmintä lasikuistia. Sisäkatto poistettiin, jolloin vintille saatiin makuutiloja. Kokonaisuudesta tehtiin avointa tilaa, johon valoa tulvii suurista ikkunoista. Seuraavaksi ulkorakennuksen kylkeen rakennettiin kasvihuone, joka toimii kesäpuotina.
