---
name: Pihlajarinne 1
address: Edöntie 130, Isnäs
remote: 'Isnäs'
number: 46
family: "Pihlajarinne on yksi kolmesta hirsitalosta  jotka  Askolinin saha rakennutti työntekijöilleen  1890-luvun viimeisinä vuosina. Taloissa asui suuria perheitä ja “hyyryläisiäkin”.  Edöntien maisema on nyt suojeltu. Keskimmäisessä talossa on Marjaleena ja Yrjö Länsipuron kakkosasunto, jonka  he hankkivat 2009 ja jossa he nyt viettävät lähes puolet ajastaan.\nVanhat hirret  olivat erinomaisessa kunnossa, mutta sisäpinnat  olivat sadan vuoden aikana jääneet pinkopahvin sekä tapetti- ja maalikerrosten alle. Vähä vähältä vanha talo kuorittiin esille – helmipaneelikatto paljastui pahvin ja “miljoonien nupien” alta, hirsiseinät jätettiin näkyviin sieltä täältä. Lattian paksu ruskea maali poistettiin, laudat  hiottiin ja öljyttiin. Työ kesti vuosia ja jatkuu yhä – vanhoissa ikkunanpokissa riittää kunnostamista hamaan  tulevaisuuteen."
---
Isnäsin “ruukkikujan” suojellussa maisemassa on kolme 1800-luvun lopulla sahan työväelle rakennettua punaista hirsitaloa ja niitä vastapäätä ulkorakennukset. Talojen nimet olivat Hakala, Rokola ja Pomola, mutta tällä hetkellä on epävarmuutta, mikä mikin oli.
Taloista keskimmäinen, nykyiseltä nimeltään Pihlajarinne, on rakennettu vuonna 1896. Remontti aloitettiin syksyllä 2009 ja tavallaan jatkuu yhä. Vanhojen ikkunoiden kunnostuksessa riittää työtä vielä moneksi kesäksi. Talon rakenteet olivat hyvässä kunnossa. Alkuperäiset sisäpinnat – lautalattiat, helmipaneelikatot ja hirsiseinät – “kaivettiin esille” ja käsiteltiin. Huoneisiin jätettiin näkyviin hirttä ja myös sinne tänne vanhoja uutisia vuosisadan vaihteen kellastuneista sanomalehdistä, joilla seinät aikanaan oli vuorattu. Massiivinen leivinuuni, jolla aikanaan oli leivottu koko talon leivät, säilytettiin ja on yhä silloin tällöin käytössä. Sisustuksessa on tavoiteltu menneiden vuosikymmenien tunnelmaa.
