---
name: Kuukerpalli
address: Ruukintie 12 C, Ruotsinpyhtää
remote: 'Ruukki'
number: 43
family: "Kaikki alkoi siitä, kun perhe Kokkonen vieraili ohikulkumatkallaan Strömforsin ruukissa ensi kertaa. Heinäkuinen päivä oli kaunis ja aurinkoinen. Parhaillaan esitettiin kesäteatterissa näytelmää Keihäsmatkat. Tunnelma oli upea ja vanha ruukkialue kuhisi elämää. Myöhemmin syksyllä vähän kuin vahingossa rouvan eteen tupsahti asunnon myynti-ilmoitus Strömforsin ruukista. Sirkka ja Joona Kokkonen lapsineen lähtivät Vantaalta katsomaan asuntoa lomakodikseen. Kaupat syntyivät ja Kuukerpalli on ollut siitä lähtien ahkerassa mökkikäytössä. Kokkoset kehuvat ruukissa asuvia ihmisiä erittäin ystävällisiksi ja yhteisöllisiksi ja kokevat olevansa tervetulleita porukkaan."
new: true
---
Vuonna 1793 rakennetussa Kuukerpallissa oli alun perin kuusi asuntoa ja verstas. Taloa on käytetty aikanaan myös sahan työmiesten taukotupana ja ruokalana. Nykyisin asuntoja on neljä. Joen puolen päätyhuoneistossa lattiat on uusittu ja tilkitty sahanpurumassalla. Uusitut sähköjohdot ovat vanhanmallisia kangaspäällysteisiä. Alakerran katot hirsiparruineen on pinkopahvitettu. Ikkunat ja väliovet on kunnostettu perinteisin menetelmin. Omistajien vaihduttua on tehty remonttia keittiössä ja WC:ssä. Sisäseiniä on maalattu hengittävällä ekologisella maalilla. 
