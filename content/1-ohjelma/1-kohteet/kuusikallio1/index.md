---
name: Kuusikallio 1
address: Edöntie 126, Isnäs
remote: 'Isnäs'
number: 52
family: "Riikka Kaihovaaran omistukseen talo siirtyi maaliskuussa 2017.\n- Itse olen tehnyt lähinnä pintaremonttia: ikkunoiden kunnostusta, kattojen panelointia ja seinien kuitulevytystä ja tapetointia. Ne kuuluisat listat puuttuvat vielä.\n
- Pyrin kunnioittamaan talon alkuperäistä henkeä, enkä halua tehdä talosta liian kartanomaista tai porvarillista, onhan se alun alkujaan työläiskoti! Sisustus on sekoitus uutta ja vanhaa, historialliset kerrostumat saavat näkyä. Arvostan vanhoja, kestäviä esineitä ja huonekaluja. En pelkää vahvojakaan värejä. Toistaiseksi asun 7-vuotiaan poikani kanssa Helsingissä, ja Kuusikallio on kakkoskotimme, mutta ehkä joskus muutan taloon pysyvästi."
new: true
---
Isnäsin sahalle vievän Edöntien varressa on kolme työväelle rakennettua punaista hirsitaloa, joista Kuusikallio on reunimmainen. Talo on rakennettu vuonna 1896. Edelliset asukkaat ovat tehneet kaikki suuret remonttityöt: alapohjan puhdistuksen, eristyksen, salaojat ja niin edelleen. Vanhat puuhellat vaihdettiin varaaviin uuneihin ja taloon keskusmuurin sisään rakennettiin vessa ja suihku. Remonttia on tehty perinteisin menetelmin ja ekologisin materiaalein.
Huonejärjestystä ei ole merkittävästi muutettu, vaikka useammasta pienestä hellahuoneesta onkin tehty neljän huoneen asunto.
