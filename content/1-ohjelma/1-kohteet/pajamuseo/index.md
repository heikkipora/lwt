---
name: Strömforsin ruukin pajamuseo
address: Ruukintie 11, Ruotsinpyhtää
remote: 'Ruukki'
number: 46
public: true
new: true
---
Virginia Christina af Forselles peri Strömforsin ruukin vuonna 1790. Vuorineuvoksettaren aikana ruukkia laajennettiin ja uudistettiin paljon ja hänen toimestaan on luotu suurin osa meidän päiviimme asti säilyneestä rakennuskannasta. Kankirautapajan, nykyisen Alapajan, viereen rakennettiin vuonna 1747 Ruukin ensimmäinen nippu- ja naulapaja. Kun naulojen ja muiden rautaesineiden kysyntä 1830-luvulla kasvoi, tarvittiin uusi paja, joka valmistui 1846 osana nykyistä Yläpajaa. Koko iso paja valmistui 1859. Museovirasto aloitti Strömforsin ruukin yläpajan restauroinnin vuonna 1993 yhteistyössä Ruotsinpyhtään Ruukkialue Oy:n kanssa. Tavoitteeksi asetettiin rakennuksen konservointi sekä siinä olleen laitteiston tärkeimpien osien palauttaminen sellaiseen kuntoon, että vesivoimaa käyttävällä vasaralla voitaisiin takoa näytösluonteisesti.
[www.loviisa.fi/kulttuuri-ja-vapaa-aika/museot/stromforsin-ruukin-pajamuseo](https://www.loviisa.fi/kulttuuri-ja-vapaa-aika/museot/stromforsin-ruukin-pajamuseo/)
