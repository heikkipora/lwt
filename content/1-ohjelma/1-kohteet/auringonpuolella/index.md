---
name: Auringon puolella
address: Mariankatu 2 B, Loviisa
number: 26
---
Jo 1800-luvun alkupuolella rakennettu talo oli vuonna 2005 niin karseassa kunnossa, että kävijät ihmettelivät ääneen, miten tästä voi tulla mitään. Perusteellisessa remontissa rotisko muuttui viehättäväksi kodiksi ja pikkuiselle pihalle on rakentunut sekä silmiä että makuhermoja hivelevä ”herkkupuutarha”. Remontin alkuvaiheet on ikuistettu kirjaan nimeltä Auringon puolella - jaettujen ajatusten talo (Topos 2006) ja talon ”keskeneräisyyden sietämisen filosofiasta” on tehty useita televisio- ja radio-ohjelmia. [www.topos.fi](http://www.topos.fi)
