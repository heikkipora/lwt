---
name: Villa Marmeladi / Fatihuusi
address: Ruukintie 5 B 1, Ruotsinpyhtää
remote: 'Ruukki'
number: 39
family: "Yrittäjä Heidi Niemi asui ennen Helsingissä Kruununhaassa, mutta oli monta vuotta haaveillut vanhasta puutalosta. Samoihin aikoihin kun Heidin piti löytää itselleen uusi koti, hän näki Ilta-Sanomissa artikkelin, missä Loviisan Wanhat Talot-tapahtuman yhteydessä oli haastattelu Päivi Storgårdista. Siinä Päivi kertoi ihanasta ruukkimiljööstä ja kodistaan siellä.\nLokakuussa 2016 Heidi muutti kissojensa Tanelin ja Amelien kanssa nk. Fatihuusiin ja asunto sai nimekseen Villa Marmeladi. Ennen sitä hän asui vähän aikaa toisessa vanhassa talossa Ruukissa.\n– Marmeladin remontin yhteydessä valitsin seinille näyttävät tapetit. Niiden avulla olen luonut oman maailman, missä värit ja kankaat sopivat yhteen esineiden kanssa.\nEteisessä paistaa aina aurinko. Tapetit ovat keltaiset ja pyöreä matto muistuttaa aurinkoa. Keittiössä vanha hella on punainen, kuten myös pönttöuuni olohuoneessa.\n– Kun muutin tänne en tuntenut ketään. Nyt minulla on rikas sosiaalinen elämä täällä. Ystäväni Helsingistä tulevat mielellään ja usein kylään. Minulla on edelleen PinUp-Garagen studio Helsingissä, mutta upea studio ja vaatemyymälä myös täällä Ruukissa."
---
Fatihuusi on rakennettu vuonna 1805, viereinen rakennus on kuppihuusi, joka on samalla tontilla. Talot on rakennettu alkujaan ruukin työntekijöille. Nimi fatihuusi linkittyy ns. köyhäintaloon, vaikka talossa ei sinänsä ole sellaista koskaan ollutkaan. Tarinan mukaan harjakaisissa oli saatu paloviinaa vain vähän ja tästä nimi talolle, saman tarinan mukaan Kuppihuusi taas on saanut nimensä harjakaisissa jaetun paloviinaa oikein isolla kupilla ;) Tiedä häntä onko totta tai ei. Asunto on peruskorjattu 2016 syyskuussa, korjaten putket, sähköt, kylpyhuone, keittiö etc. Tarkoitus on vielä laittaa kuntoon talon maalipinta ja uusia tiilikate, sekä rakentaa asuntokohtaiset terassit.
