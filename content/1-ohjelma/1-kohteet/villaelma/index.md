---
name: Villa Elma
address: Pernajankatu 8, Loviisa
number: 14
family: "Talossa asuu yrittäjäpariskunta. Jaana Kolu-Vuojärvellä on kauneushoitola ja Michael Vuojärvi on sähköurakoitsija. Pari osti talonsa syksyllä 2016, koska halusivat pienen kodin lähellä keskustaa. Talon ei tarvinnut olla uusi ja pientä remontoitavaakin piti löytyä.\n– Ja kyllä sitä löytyikin, yllinkyllin, sanoo Jaana. Silti juuri tämä talo puhutteli, se tuntui heti alusta kodikkaalta.\nTalo koostui ennen monista pienistä huoneista ja komeroista. Sisätiloissa purettiin paljon, keittiöstä miltei kaiken. Vain vanhat hirsirungot jätettiin paikoilleen. Pieni osa niistä ehkä uusitaan.\n– Meillä ei ole kiirettä remontin kanssaa, hitaus on hyvä asia varsinkin kun ajattelee erilaisten materiaalien valintaa. Mutta sen verran teemme rivakasti kesän 2017 aikana, että pääsemme muuttaman sisään. Pihalla on vanha saunarakennus. Se korjataan ja myös pihan ulkonäkö muuttuu. – Tästä tulee joskus aivan ihana piha terassineen. Villa Elmassa haluamme vanheta."
new: true
---
Talon vanhin hirsirunkoinen osa arvellaan rakennetun 1800-luvun lopussa. Taloa on laajennettu 1922 ja 1929 muutettu kaksikerroksiseksi, muodin mukaan Mansardikatoksi. Taloa ei oltu remontoitu 80-luvun jälkeen, joten uudet omistajat aloittivat 2016 mittavan peruskorjauksen. Talo nimettiin Villa Elmaksi edellisen, pitkäaikaisen omistajan mukaan.
