---
name: Villa Jose
address: Puutarhakatu 21, Loviisa
number: 31
family: "Villa Josessa asuu neljä henkeä: Susanne, Petri, Jose ja David Vauhkonen. Susanne on hoitokodin johtaja, Petri turvallisuus- ja laatuasiantuntja, poikamme Jose on syntynyt 2002 ja David 2007.\nMuutimme Puutarhakatu 21:een vuonna 1999. Tontilla kasvoi korkeaa heinää ja talon maalit rapisivat kadulle. Piharakennuksen katto oli hajalla, mikä kunnostettiin oitis. Ensi remontissa itse taloon vaihdettiin 50-luvun lämmityskattila uuteen.\nTalon alakerran kadun puoleinen osa on vanhinta ja rakennettu 1800-luvun puolessa välissä. Alakerta on laajentunut pariin otteeseen ja 40-luvulla talo sai toisen kerroksen. Itse talosta edelliset omistajat olivat remontoineet alakerran., mikä riitti alkuvaiheessa meille hyvin. Asuimme alakerrassa ja kunnostamaton yläkerta toimi varastona.\n2002 saimme esikoisemme Josen ja tilantarve kasvoi. Remontoimme yläkerran 2006. Kylmästä ullakosta tuli iso lastenhuone ja vanha kylpyhuone kunnostettiin ja laajennettin ja rakensimme saunan. 2007 tuli toinen poika, David. Molemmat poikamme on adoptoitu Kolumbiasta ja molemmat ovat olleet pikku vauvoja kotiin Suomeen tullessaan.\nKun astuimme ensi kerran taloon niin ihastuimme siihen saman tien. Siitä välittyi hyvä tunne. Suuressa talossa oli sopukoita ja huoneita, jotka kiehtoivat ja antoi monia mahdollisuuksia toteuttaa ideoitamme.\nOn ollut mahtavaa, että poikien ei ole tarvinnut muuttaa kertaakaan vaan taloon ja Loviisaan on muodostunut todella syvä ja vahva tunneside. Talosta on tullut meille kaikille erittäin rakas ja tärkeä paikka. Se on meidän koti."
---
Vihreän talon vanhin osa on rakennettu noin 1850 ja talosta löytyy sen ensimmäinen kauppakirja vuodelta 1871. Sittemmin rakennus on kasvanut niin pituutta kuin leveyttä. Pihanpuoleinen osuus on rakennettu 1900- luvun alussa ja mansardikattoinen vintti 1940-luvulla. Aiemmin kylmään vinttiin rakennettiin sauna ja kaksi makuuhuonetta 2005. Vuonna 2015 talo sai uuden peltikaton. Talossa voi ihailla myös kahta komeaa Rakkolanjoen kaakeliuunia.
