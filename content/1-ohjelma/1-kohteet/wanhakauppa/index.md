---
name: Wanha kauppa
address: Itäinen Tullikatu 20, Loviisa
number: 6
family: "Vanha kiinteistö Loviisanjoen rannalta saaresta, kaupungin keskustasta tuli ostettua hetken huumassa vuonna 1994. Yli 200-vuotiaan asuintalon ”kylkiäisenä” tuli villiintynyt piha ja 1850 -luvulla rakennettu kaupparakennus, joka toimi alunperin kuparisepän pajana ja myymälänä ja 1900 -luvun alusta noin 60 vuotta sekatavarakauppana.\nOlemme itse kunnostaneet sen rähjäisessä kunnossa olleet sisätilat mm. koristemaalauksin. Suljettu kauppa oli mielestämme surullinen ja päätimme alkaa leikkiä kauppiaita. Kauppa on auki muutamana kesäviikonloppuna vuodessa ja myynnissä on omiin intohimoihimme liittyvää tavaraa. Kirjaosaston vastaavana toimii Leena ja levyosaston Jussi. Muuta ”roinaa” on kertynyt omista ja sukulaisten nurkista mm. astioita ja huonekaluja.\nLinnoitusupseerien rakentama, nyt katoton maakellari on toiminut sodan aikana kauppiasperheen pommisuojana. Siihen olemme perustaneet minipuutarhan.\nPihapiirin säilyttäminen vanhanaikaisena aittoineen on ollut meille tärkeää, onhan se on ollut edellisten asukkaiden jokapäiväistä arkea, heidän kulkiessaan talosta kaupalle, työpaikalleen.\nPS. Pihalta saattaa löytyä jotain epätavallista ja puutarhasta jotain kauheaa..."
---
Vuoden 1745 kartassa asuintalon tilalla on kaksikerroksinen ja pidempi upseerikasarmi, joka sittemmin on lyhentynyt ja jonka toinen kerros on kadonnut. Koristemaalariemännän rakkaus väreihin näkyy rokokoohenkisellä kuistilla ja talon kesäkammarista löytyy vuosittain vaihtuvia installaatioita. Pihapiiriin kuuluu 1700-luvun suola-aitta, sekä niin ikään 1700-luvulta peräisin oleva linnoituskivistä rakennettu maakellari, josta on tehty romanttinen kesätila poistamalla katto. 1850 pystytetty Wanha kauppa, joka toimii myös kirja- ja levykirppiksenä, rakennettiin alun perin kuparisepän työtiloiksi.
