---
name: Vackerbacka
address: Puutarhakatu 34 A, Loviisa
number: 27
---
Loviisan ainoa porttitalo Suolatorin laidalla on rakennettu 1700-1800-luvuilla. Tontilla on sijainnut aiemmin jopa 9 rakennusta. Niissä on asunut lukuisia perheitä päälliköistä luotseihin. Pitkään vuotanut katto oli aiheuttanut talolle mittavat vahingot. Uudet omistajat aloittivat uusimalla katon ja tekemällä talon vanhemmasta osasta toimivan kodin. Talon toinenkin osa on valmis ja sinne on remontoitu lisää asuintilaa; oleskelutiloja, makuuhuoneita ja toinen keittiö.
