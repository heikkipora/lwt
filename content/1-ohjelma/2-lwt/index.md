---
name: Loviisan Wanhat Talot 27.–28.8.2016
description: Loviisan historiallisissa, yli satavuotiaissa taloissa sijaitsevat yksityiset kodit avaavat ovensa jälleen elokuun viimeisenä viikonloppuna. Tutustu viikonlopun ohjelmaan!
gallery: no
---
*Loviisan historiallisissa, yli satavuotiaissa taloissa sijaitsevat yksityiset kodit avaavat ovensa jälleen elokuun viimeisenä viikonloppuna 27. – 28.8.2016.*

Tervetuloa jälleen viihtymään Loviisassa LWT-viikonlopun aikana. Monet kävijät rakastuvat Loviisaan ja kehuvat kaupunkia siitä, että vanhoja rakennuksia on säilytetty. Eniten arvostetaan paikallisten asukkaiden vieraanvaraisuutta ja ainutlaatuista mahdollisuutta vierailla yksityiskodeissa, jotka sijaisevat kunnostetuissa, yli 100-vuotta vanhoissa taloissa, usein kauniiden pihojen ja puutarhojen ympäröiminä.

Viikonlopun anti on todella monipuolinen. Tori on täynnä myyjiä, Karlskrona-bulevardilta löytyy lähituottajien ja artesaanien ITU-tori, Lovisa Gymnasiumissa keräilymessut, Laivasillalla käsityöläismarkkinat, Aleksanterinpihalla antiikkimarkkinat, Ravintola Kappelin terassilla työnäytöksiä ja neuvontaa ja Suolatorilla näytteille-asettajia sekä työnäytöksiä. Sen lisäksi on tarjolla seminaari, kirpputoreja, näyttelyitä ja konsertteja. Ravintoloiden ruokalistoilta löytyy parhaita paloja ja erityisesti päivää varten tehtyjä herkkuja.

Loviisan Wanhat Talot on myös Suomen suurin avoimien puutarhojen ja pihapiirien keskittymä. Ja kun paikalliset asukkaat vielä pitävät lukuisia kirpputoreja ja "pop up-kahviloita" kaikkialla kaupungissa, tunnelma on taattu.

Ei siis ole ihme, että LWT- tapahtuma on noussut itäisen Uudenmaan suosituimmaksi yleisötapahtumaksi. Tervetuloa Loviisaan viihtymään tästä ainutlaatuisesta tunnelmasta ja monipuolisesta tarjonnasta!

&nbsp;

LWT-päivien ohjelma 2016
====

**Aktia, Brandensteininkatu 11**, Bukowskis arvioi kävijöiden antiikkiesineitä Aktian tiloissa la klo 11 - 14.

**Aleksanterinpihan antiikkimarkkinat**, Aleksanterinkatu 8. Sisäpihalla tuttuja antiikki-kauppiaita. Taidenäyttelyitä. Mukana myös ravintola Bella ja postikorttitaiteilija Inge Löök. La ja su 10 - 17.

**Almintalo**, Brandensteininkatu 3. Näyttelyt: Sigrid af Forselles, Loviisan Kulttuuri- ja ympäristöliikkeen kokoama näyttely Almintalon historiasta sekä Mimosa Elon valokuvanäyttely. La ja su klo 10 - 17.

**Bongan Linna.** Linnankuja. Yli 200 professori/taiteilija Riitta Nelimarkan työtä noin kahdenkymmenen vuoden ajalta. La ja su 11-16. [www.bonga.fi](http://www.bonga.fi)

**Degerby Gillen piharakennus**, Sepänkatu 4. Kai Andersson konsultoi historiallisten talojen ”rempassa”. La klo 12-14.

**Galleria Theodor**. Mariankatu 21. Loviisan seudun taideyhdistyksen vuosinäyttely, näyteikkuna-arpajaiset sekä taidekirppis la ja su 10-17.

**ITU-tori**. Karlskronabulevardi. SILMU-kylät tarjoaa paikallista osaamista eri muodoissa: luomua, lähiruokaa, käsityöläistuotteita. La 9-17.

**Keräilymessut**. Lovisa Gymnasium. Brandensteininkatu 27. Loviisanseudun keräilijät, pitkälti yli 30 myyjää. llmainen sisäänpääsy, ilmaiset wc:t.  Pihateltoissa syötävää ja juotavaa. La klo 10 -17 ja su 10-15.

**Keskus-Centralen**, Eteläharju 2. Loviisan Teatterin Jörö-kabaree. Esitys tarjoaa aivojumppaa aikuisille, mutta tunnin tykitystä tuijottaa herkeämättä jälkikasvukin. La klo 19.

**Kirpputoreja**: katso [www.kolumbus.fi/lovthk/Collectors.htm](http://www.kolumbus.fi/lovthk/Collectors.htm)

**Kirjasto, restauroitu Seurahuone**. Kuningattarenkatu 24.  La 10-14.

**Komendantintalo, Loviisan kaupungin museo.** Puistokatu 2. Näyttely: Valokuvaajan ateljeessa – Loviisalaisvalokuvaajia kautta aikojen. Kävijöillä on myös mahdollisuus ottaa itsestään selfie 1800–1900-lukujen vaihteen ateljeessa poseeraavana hahmona. Vapaa pääsy. La ja su 10- 17.

**Käsityökuja ja Korttelikahvila**, Aleksanterinkatu 4:n sisäpihalla  - käsityöalan yrittäjien kattaus laadukkaita, Suomessa valmistettuja käsityötuotteita. La 9-17 ja su 10-17.

**Labbyn kartano**. Labby 49. Valokuvanäyttely: näyttely kertoo tilan elämästä ja rakennuksista sadan viime vuoden ajalta. La ja su 10-17.

**Laivasilta**. Laivasillan markkinat la - su 10-17. Ravintoloita, taidenäyttelyitä, Svartholman laivaliikenne. Tanssit  ja Muinaistulien yö la klo 20 alkaen.

**Lapsiparkki**. Onnelin & Annelin leikkipuisto/Rantatie, la ja su klo 10-17.

**LOVinfo**. Mariankatu 12 A. Kysy tonteista, asumisesta ja kaupungin palveluista. La ja su 9-18.

**Loviisa-kiertoajelut** Opastetulla bussikierroksella kuulet kaupungin historiasta ja nykypäivästä. Lähdöt la ja su klo 11 Aleksanterinkadun turistipysäkiltä. Kesto n. 1 h, ilmainen, max 50 hlöä/ kierros.

**Loviisan kirkko**.  Näyttely: Ragnwei Axellien maalausten näyttely "Jorden".  Jumalanpalvelus ruots klo 10 ja suom klo 12. Kirkko auki la ja su 10-17.

**Loviisan tori**. La klo 7-17 ja su 10-17. LWT- lipunmyyntipiste la-su 9.30-17.

**Loviisan Merenkulkumuseo**, Laivasilta.Vapaaehtoinen sisäänpääsymaksu. La ja su 11-18.

**Mariankadun puistikko**. Näytteilleasettajia ja kahvio la ja su 10-17.

**Matkailutoimisto/Turistbyrån**, Mariankatu 12 A, puh. 040 555 3387. La ja su klo 9-18. Ruukin kesäinfo, Ruukintie 11 A, puh. 0440 555 366. Molemmissa LWT-lippujen ennakkomyynti. La ja su klo 10-17.

**Pernajan kirkko**, Pernajantie 305. Tutustu tähän keskiaikaiseen kirkkoon oppaan johdolla. Opas paikalla la 12 - 18 ja su 12-15. Urkuvartti la klo 15.

**Perinne- ja korjausrakentamisen asiantuntijaseminaari**, Kulttuuriravintola Loviisan Kappeli. La klo 13. alkaen. Perinne- ja korjausrakentamisen klinikassa ”Talotohtori” Panu Kaila vastaa yleisön kysymyksiin la noin klo 14.30 eteenpäin.

**Porvoon musiikkiopisto**, Loviisan toimipiste: oppilaat soittavat tapahtuman aikana kaupungilla.

**Ravintola Loviisan Kappeli**. Kappelinpuisto. Huolella restauroitu Kulttuuriravintola Loviisan Kappeli: ravintola, ruusukahvila sekä avoterassi,  jonka edessä avautuu hurmaava Kappelinpuisto.  Kappelin verannalla Porvoon Restauroinnin käsityöläispihasta entisöijät Valeri Rezov ja Barbro Blomster sekä kädentaitaija Tarja Heikkilä.Työnäytöksiä ja neuvontaa.  LWT- seminaari la klo 13-14.30, Panu Kailan korjausklinikka n. klo 14.30 alkaen.  La 10 - 18 ja su 11-17.

**Runda munken**, kahvila/konditoria. Aleksanterinkatu 6. Veli-Matti Hynnisen maalauksia. La 9-18 ja su 11-17.

**Suolatori**. Näytteilleasettajia, työnäytöksiä sekä katukeittiöitä.  La-su klo 10-17

**Svartholman merilinnoitus**. Vesibussi Laivasillalta, tarkista aikataulu [www.visitloviisa.fi/svartholmanmerilinnoitus](http://www.visitloviisa.fi/svartholmanmerilinnoitus). Opastetut kävelykierrokset la ja su klo 13 suomeksi ja ruotsiksi, maksullinen. Lastenseikkailu ”Svartholman unohdettu mysteeri” la ja su klo 12, maksullinen.  Näyttely "Svartholma - Sotilaiden, vankien ja matkailijoiden saari" avoinna la ja su klo 11-17, ilmainen.

**Taidetalli**. Aleksanterinkatu 8, Intialaista keramiikkaa, nukkeja ja tekstiilejä sekä elokuvia, la 12-17.

**Taidevintti**. Aleksanterinkatu 8, Itäuusimaalaisia kartanoita - valokuvia ja kertomuksia, la 12-17.

**Tuhannen tuskan kahvila**. Poikkikuja. Taisto Huttusen taidetta.

**Ulrikanhovi/Ulrikakoti**. Kuhlefeltinkatu 35. Isoäidin runsas noutopöytä 15€ (lapset 1€/ikävuosi). la klo 14-18 ja su klo12-15. Lahjatavaraliike Ukkolan loppuunmyynti ja liiterikirppis avoinna la 13-17 su klo 12-15. LWT-lipunmyyntipiste la ja su alk. klo 9.00. Maksu myös pankkikortilla.

**Österstjernan**. 1800-luvun pakettireplika, Laivasilta.

&nbsp;

Samana viikonloppuna Loviisassa
====

**Ruotsinpyhtään Ruukissa** talokohteiden lisäksi tapahtumia, erikoismyymälöitä, kahviloita ja ravintoloita.

**Wanhan ajan päivät** Jokelan kotiseutumuseossa la ja su. Turkkilantie 39, Ruotsinkylä

**Loviisan museot ja muut nähtävyydet**, katso [www.visitloviisa.fi](http://www.visitloviisa.fi) ja [www.loviisa.fi](http://www.loviisa.fi)
