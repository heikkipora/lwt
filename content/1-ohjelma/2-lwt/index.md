---
name: Loviisan Wanhat Talot 26.-27.8.2017 klo 10-17
description: Loviisan historiallisissa, yli satavuotiaissa taloissa sijaitsevat yksityiset kodit avaavat ovensa jälleen elokuun viimeisenä viikonloppuna. Tutustu viikonlopun ohjelmaan!
gallery: no
---
*Loviisan historiallisissa, yli satavuotiaissa taloissa sijaitsevat yksityiset kodit avaavat ovensa jälleen elokuun viimeisenä viikonloppuna 26.-27.8.2017*

Osa taloista avoinna jo perjantaina 25.8. klo 15-18 [Lue lisää..](/ohjelma/perjantai)

## LWT-päivien ohjelma 2017

**Aleksanterinpihan antiikkimarkkinat.** Aleksanterinkatu 8. Sisäpihalla tuttuja antiikki-kauppiaita. Taidenäyttelyitä, mm Suvi af Hällströmin ”Rajut ruusut, toiset mekot"-näyttely,  Aleksanterinkadun puoleisen pop up kahvilan tiloissa. Mukana myös ravintola Bella ja postikorttitaiteilija Inge Löök, joka signeeraa kortteja klo 10-16 työhuonella 2. kerros. Antiikkimarkkinat pe, la ja su 10 - 17.

**Almintalo.** Brandensteininkatu 3. Almintalo on Loviisan kaupungin kulttuuritalo kaikenikäisille. Almintalon kesänäyttelyt Kartanoiden puutarhat ja puistot sekä Viva Vivica! Vivica Bandler 100 vuotta kutsuvat puutarhatunnelmiin ja tutustumaan teatterin voimanaiseen Vivica Bandleriin. Almintalon yläkerran Upstairs-näyttelyssä nähdään Olga Denisenkon, Aleksandra Kulosen, Kristina Elon ja Kaija Asikaisen maalauksia sekä Mimosa Elon ja Aarne Westerbergin valokuvia.Piipahda myös Almintalon pihaan, joka muuntautuu sorapihasta värikkääksi, kukkivaksi ja satoa tuottavaksi keitaaksi kaksivuotisen opetuspuutarhaprojektin aikana. Pop-up ravintola, afgaaniruokaa. Vapaa pääsy. La ja su klo 10 – 17.

**Bongan Linna.** Ateljee. Linnankuja. Mahdollisuus tutustua professori/taiteilija Riitta Nelimarkan työtiloihin. Huolella entisöidyt avarat tilat pulppuavat kaikkialla Nelimarkan väri-iloittelua. La ja su 11-16. [www.bonga.fi](http://www.bonga.fi). LWT-rannekkeella.

**Degerby Gille.** Smedsgränd 4. Suomenkielinen opas kertoo tarinoita Gillestä ja Loviisan historiasta la klo 11-13 ja 14-16 sekä su  klo 12-15. [www.degerbygille.fi](http://www.degerbygille.fi)

**Degerby Gillen piharakennus.** Sepänkatu 4. Kai Andersson konsultoi historiallisten talojen ”rempassa”. La klo 12-14.

**Galleria Theodor.** Mariankatu 21. Loviisan seudun taideyhdistyksen vuosinäyttely, näyteikkuna-arpajaiset sekä taidekirppis. Theodorin edustalla Pop up taide-pysäkki, missä esillä yhdistyksen jäsenten töitä. Esma Haddas läsnä päivien aikana esittelemässä nuorisolle suunnatun esikoisromaaninsa TARUNDIA - matka hevosten valtakuntaan. Poniratsastusta.  La ja su 10-17. [galleriatheodor.fi](http://galleriatheodor.fi)

**Herkkujen puisto.** Karlskronabulevardi. Paikalla on ruokatuottajia ja käsityöläisiä sekä Herkkujen kahvila, jossa tarjoillaan lähituottajien raaka-aineista valmistettuja annoksia. La ja su 10-18.

**Höganås.** Höganåsintie 25, Pernaja.Höganåsin seurantalolla multamaalin keittoa (keltamulta, ostettavissa mukaan)) sekä perinnekorjaamiseen liittyviä työnäytöksiä. Kirpputoripöytiä vuokrattavana.  Tarjolla mm. vanhaa tavaraa sekä uusia sisustustuotteita, joiden tuotto menee lyhentämättömänä Höganås seurantalon korjaukseen sekä ylläpitoon. Seurantalon yhdistys pitää kahvilaa viikonlopun ajan. Tarjolla on suolaista ja makeaa leivonnaista (kello 10 - 17) sekä lounasta (kello 11 - 16).

**Höyryjuna.** Wanhojen talojen tunnelmaan sopivaa junakyytiäkin on tarjolla, kun Wanha höyryjuna Ukko-Pekka kuljettaa matkustajia Kouvolasta ja Lahden suunnasta molempina tapahtumapäivinä. Junalla voi myös tehdä pienen nostalgiamatkan Loviisan satamaan tai Lapinjärvelle ja takaisin. Aikataulut ja lippujen hinnat: [hoyryveturimatkat1009.fi/aikataulut-ja-hinnat](http://hoyryveturimatkat1009.fi/aikataulut-ja-hinnat)

**Kappelinpuisto.** Loviisan Wanhat Talot ja Loviisan oppaat kutsuvat Itsenäsyyden polulle. Kävelykierros alkaa Kappelinpuistosta ja kulkee keskustan kohteista historialliseen Alakaupunkiin. Opastuksella paneudutaan Loviisan kaupungin elämään sadan vuoden ajalta. Kaupunkikuvan säilyminen, rakennuskulttuuri, vaikuttavat loviisalaiset ja myös maailmansotien aika Loviisassa ovat teemoina. Kierrokset tehdään LWT-viikonloppuna 26. ja 27.8.2017. Sekä suomen- että ruotsinkieliset ryhmät lähtevät liikkelle kumpanakin päivänä kello 12 ja 14 Kappelinpuistosta. Kesto n. 2 h, kierrokset ovat osallistujille ilmaisia.

**Keräily- ja Antiikkimessut.** Lovisa Gymnasium. Brandensteininkatu 27. Loviisanseudun keräilijät, pitkälti yli 30 myyjää. llmainen sisäänpääsy, ilmaiset wc:t.  Pihateltoissa syötävää ja juotavaa. La klo 10 -17 ja su 10-15. [www.kolumbus.fi/lovthk/Collectors.htm](http://www.kolumbus.fi/lovthk/Collectors.htm)

**Kirkkopuisto.** Sibeliuskonttikonsertti. Loviisan Sibeliuspäivät lähestyvät ja tänä vuonna on tarjolla yleisökonsertteja myös Kirkkopuistossa. Viisi alttoviulua – Sibelius & Bach. Heidi Ketola, Jussi-Matti Haavisto, Tiina Konttinen, Pirkko Simojoki & Johanna Paananen klo 11, klo 12 sekä mahd. Klo 13. La 26.8.2017.

**Komendantintalo.** Loviisan kaupungin museo. Puistokatu 2. Näyttely: Loviisa Lovisa 1017 - 2017. Vuosisadan historiaa esitellään sekä ydinkaupungin että Liljendalin, Pernajan ja Ruotsinpyhtään paikallisnäkökulmasta. Keskiössä on asukkaiden arkielämä, arjesta juhlaan. Vapaa pääsy. La ja su 10 - 17.

**Labbyn kartano.** Labby 49. Valokuvanäyttely: näyttely kertoo tilan elämästä ja rakennuksista sadan viime vuoden ajalta. La ja su 10-17.

**Laivasilta.** Laivasillan markkinat la - su 10-17. Ravintoloita, taidenäyttelyitä ja Karamaloo-kauppa. Heidi Lunabban taideteos Sauna Obscura on tuotu Loviisanlahdelle. Sauna Obscura on samalla sauna ja kamera – saunominen tapahtuu kameran sisällä. Kävijöillä on mahdollisuus vierailla saunassa päivien aikana klo 10-14 (ei ole lämmitetty), saunomien klo 14-18 (uimapuku mukaan). Saunaan pääsee Laivasillalta soutuveneellä. Tanssit ja Muinaistulien yö la klo 20 alkaen.

**Lapsiparkki.** Onnelin & Annelin leikkipuisto/Rantatie, la ja su klo 10-17.

**Lovinfo.** Mariankatu 12 A. Kysy tonteista, asumisesta ja kaupungin palveluista. La ja su 9-18.

**Loviisa-kiertoajelut.** Opastetulla bussikierroksella kuulet kaupungin historiasta ja nykypäivästä. Lähdöt la ja su klo 11 Aleksanterinkadun turistipysäkiltä. Kesto n. 1 h, ilmainen, max 50 hlöä / kierros.

**Loviisan kirkko.**  Jumalanpalvelus ruots klo 10 ja suom klo 12. Kirkko auki la ja su 10-17.

**Loviisan seurakuntakoti.** Itäinen Tullikatu 6. Seurakunnan vapaaehtoiset yhdessä muiden vapaaehtoisten kanssa paistavat lettuja ja kertovat srk:n toiminnasta. La ja su 10-17.

**Loviisan tori.** La klo 7-17 ja su 10-17. LWT-lipunmyyntipiste la-su 9.30-17.

**Loviisan Merenkulkumuseo.** Laivasilta. Vapaaehtoinen sisäänpääsymaksu. La ja su 11-18.

**Mariankadun puistikko.** Näytteilleasettajia. La ja su 10-17.

**Matkailutoimisto/Turistbyrån**. Mariankatu 12 A, puh. 040 555 3387. La ja su klo 9-18 (pe 25.8 avoinna klo 1o-20). Ruukin kesäinfo, Ruukintie 11 A, puh. 0440 555 366. La ja su klo 10-17. Molemmissa LWT-lippujen ennakkomyynti.

**Pernajan kirkko.** Pernajantie 305. Vanhin talo Loviisassa, Pernajan kirkko, on auki LWT tapahtuman aikana la 26.8 klo 12-18 ja su 27.8 klo 12-18 jolloin opas paikalla. Lauantaina urkuvartti klo 15.

**Perinne- ja korjausrakentamisen asiantuntijaseminaari.** Kulttuuriravintola Loviisan Kappeli. La alkaen klo 13. Perinne- ja korjausrakentamisen klinikassa ”Talotohtori” Panu Kaila vastaa yleisön kysymyksiin la noin klo 15.00 eteenpäin.

**Porvoon musiikkiopisto.** Loviisan toimipiste: oppilaat soittavat tapahtuman aikana kaupungilla.

**Ravintola Loviisan Kappeli.** Kappelinpuisto. Huolella restauroitu Kulttuuriravintola Loviisan Kappeli: ravintola, Romanov-kahvila sekä avoveranta, jonka edessä avautuu hurmaava Kappelinpuisto. Kappelin verannalla entisöintinäytöksiä. LWT- seminaari la klo 13-15.00, jonka jälkeen Panu Kailan korjausklinikka n. klo 14.30 alkaen.  Avoinna La 10-17, su 10-16 (keittiö sulkee klo 16 molempina päivinä).

**Runda munken**, kahvila/konditoria. Aleksanterinkatu 6. Mirja Marschin taidenäyttely. La 9-18 ja su 11-17.

**Smirnoffin pihapiiri**. Kuningattarenkatu 6. Keskusteluopas paikalla. Baderska-asuiset Loviisan oppaat päivystävät Smirnoffin mukulakivipihalla kumpanakin päivänä kello 10-17. Oppaat valottavat Ammondtin ja Smirnoffin perheiden sekä pihapiirin rakennusten vaiheita kävijöiden kanssa keskustellen.

**Soiva kontti.** Kirkkopuisto. Virittäydy Loviisan Sibeliuspäivien tunnelmaan la-su 26.-27.8. klo 10-17.

**Strömforsin ruukki.** Taontanäytökset yläpajassa la ja su klo 12–14. Pajamuseo avoinna la ja su klo 10–17. Ilmainen sisäänpääsy.

**Suolatori.** Näytteilleasettajia, työnäytöksiä, katukeittiöitä. Sidu goes Uimakoppi-Badhytten- elämyskojussa voit tavata päivystävän loviisalaisen. La–su klo 10–17.

**Tuhannen tuskan kahvila.** Poikkikuja. Taisto Huttusen taidetta.

**Ulrikanhovi/Ulrikakoti.** Kuhlefeltinkatu 35. Isoäidin runsas noutopöytä 15€ (lapset 1€/ikävuosi). la klo 14-18 ja su klo12-15. Ukkolan kirppis avoinna la 10-17 su klo 10-16. LWT-lipunmyyntipiste la ja su alk. klo 9.00. Maksu myös pankkikortilla.

**Österstjernan.** 1800-luvun pakettireplika, Laivasilta.

&nbsp;

## Samana viikonloppuna Loviisassa

**Ruotsinpyhtään Ruukissa** talokohteiden lisäksi pajamuseo, näyttelyitä, tapahtumia, erikoismyymälöitä, kahviloita ja ravintoloita. Taontanäytöksiä yläpajassa la-su klo 12-14.

**Wanhan ajan päivät** Jokelan kotiseutumuseossa la ja su. Turkkilantie 39, Ruotsinkylä

**Loviisan museot ja muut nähtävyydet**, katso [www.visitloviisa.fi](http://www.visitloviisa.fi) ja [www.loviisa.fi](http://www.loviisa.fi)

## Näytteilleasettajia, työnäytöksiä ja neuvontaa 2017

### SUOLATORI

**Amisto ja Opso.**  Porvoon ammattiopisto, Amisto, esittelee nuorisoasteen ammatillista koulutusta ja Itä-Uudenmaan oppisopimus keskus, Opso, esittelee oppisopimuskoulutusta sekä nuorille että aikuisille. Osastolla on työnäytöksiä.

**Eltete** valmistaa rakennuspapereita Loviisassa. Valikoimaamme kuuluu mm. kondenssisuojattu ilmansulkupaperi, tuulenohjain ja hengittävät aluskatteet.

**Puulattia.com**
Loviisan Söderbyssä valmistetaan aitoja leveitä, perinteisiä lattialankkuja. Lattialankkuja on saatavilla hiottuna ja valmiiksi öljyttyinä yli kolmessakymmenessä värissä.

**Fortum.** Sähkösopimuksia kotiin ja mökille – myös muuttaessa.

**Habitare messut**/Antiikki-tapahtuma. Tervetuloa 13.-17.9. Helsingin Messukeskukseen: Antiikin, vintagen & vanhan taiteen myyntitapahtuma Antiikki - yhtäaikaisesti Suomen suurimman huonekalu-, sisustus- ja designtapahtuma Habitaren kanssa. 							

**Hattulan kaakelitehdas.** Perinteisiä kaakeliuuneja ja korjauskaakeleita vanhoihin uuneihin. 

**Ikkunaentisöinti Sininen Ikkuna Oy**. Vanhojen ikkunoiden entisöintiä perinteisin menetelmin työnäytöksinä, ikkunaentisöijä Tiina Torniainen.

**Kaskadi.** Yksilöllisten kristallivalaisimien suunnittelua ja valmistusta käsityönä ensiluokkaisista materiaaleista.

**K-Rauta Porvoo ja Ekovilla.** Ekovilla lämmin vihreä. Tule pyytämään tarjous talosi lisäeristyksestä. Ekovillan edustajan lisäksi  K-Rauta Porvoon edustaja Olli Vanne paikalla. Tule keskustelemaan rakentamiseen ja remontointiin liittyvistä tuotteista.                         

**Loviisan kaupunki.**  Sidu goes Uimakoppi-Badhytten – elämys kojussa. Voit tavata päivystävän loviisalaisen.

**Maalla lehti**/Otava media. Maalla on ensimmäinen suomalainen country living -lehti. Heille, jotka haaveilevat leppoisammasta elämänrytmistä ja maaseutumaisesta asumisesta.

**Porvoon Wanha Rautakauppa.** Korjaajan, entisöijän ja vanhasta pitävän aarreaitta.		

**Pölli.fi** on erikoistunut perinnerakentamiseen - perinneaidan tekijä jo kolmannessa polvessa.  Työnäytöksiä.

**Roseborgin Liiteri.** Uudesta vanhaan ja vanhasta uutta. Vanhoja rakennustarvikkeita sekä verkkokauppa.

**Rosk´n Roll jätehuoltopalvelu.** Tietoa jätehuollon järjestämisestä, kierrätyksestä sekä kompostoinnista.

**Saviyhdistys.** Saviyhdistys savirakentamisen edistämiseksi ry. on perustettu antamaan tietoa ekologisesta, terveellisestä ja turvallisesta savirakentamisesta. Savirappaustyönäytös.		

### SCHILLMARKIN PUISTO

**Mustila Garden Shop** - Mustilan Taimitarha. Laadukkaita taimia 80 vuoden kokemuksella. Valikoimiin kuuluvat myös tyylikkäät ja kestävät työkalut sekä puutarhan ihanat tarvikkeet kangasruukuista aina Garden Girl vaatteisiin. Ihanat kukkasipulit kauniissa pakkauksissaan ovat syksyllä valikoiman pääosassa.  

### MARIANKADUN PUISTIKKO

**Lämpöpumppupiste.** Thermia lämpöpumppujen esittely. 
Suunnittelutoimisto Kruunu. Historiallisten rakennusten sisätilasuunnittelu ja arkkitehtuurineuvonta. Paikalla vain sunnuntaina.

**Shell Loviisa** esittäytyy. Paikalla vain lauantaina.

**Terveystalo.** Toiminnan esittely ja ensiapupiste. Sairaanhoitaja paikalla.

**T:mi Mikko Laitamo.** Riippumattoja.

### DEGERBY GILLEN PIHARAKENNUS

**Kai Andersson** päivystää arkkitehtitoimistollaan ja konsultoi historiallisten talojen "rempassa". La klo 12-14.

### RAVINTOLA LOVIISAN KAPPELI

**Perinne- ja korjausrakentamisen klinikka.** ”Talotohtori” Panu Kaila vastaa yleisön kysymyksiin la noin klo 15.00 eteenpäin. Ravintola Kappelin verannalla työnäytöksiä ja neuvontaa.  

**HÖGANÅS** Höganåsintie 25, Pernaja. Höganåsin seurantalolla multamaalin keittoa (keltamulta, ostettavissa mukaan)) sekä perinnekorjaamiseen liittyviä työnäytöksiä.
