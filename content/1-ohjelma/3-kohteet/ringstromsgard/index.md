---
name: Ringströms gård
address: Puutarhakatu 31, Loviisa
number: 28
---
Noin 1800 rakennettu talo on saanut nimensä siinä viime vuosisadan alkupuoliskon aikana asuneesta raatimies Ringströmistä. Talo on muuttunut remonttikaaoksen jälkeen säveltäjämuusikon ja tanssijakoreografiopettajan kaksityttärisen perheen toimivaksi kodiksi. Väliseinien purkaminen on antanut lisää tilaa, ja avaruutta on saatu myös aiemmin puunväristen seinäpaneeleiden ja kattojen vaaleaksi maalaamisella. Viimeisin kunnostuskohde oli keittiön siirtyminen ruokasalin tilalle: välikatto poistettiin kokonaan ja korkea mansardikatto rajautuu toiselta puolelta parveen. 
