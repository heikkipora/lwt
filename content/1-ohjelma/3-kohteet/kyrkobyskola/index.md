---
name: Kyrkobyn koulu
address: Pernajantie 197, Pernaja
remote: 'Pernaja'
number: 52
new: true
public: true
---
Vuonna 1877 pojat Fasarbyssä ja Kirkonkylässä saivat aloittaa koulunkäynnin. Ensimmäinen koulu Kirkonkylässä oli Pitäjäntuvassa, joka siihen aikaan oli oikeustalo. Nykyisessä rakennuksessa koulu aloitti toimintansa vuonna 1877 ja silloin koulussa oli jo 44 oppilasta. Kirkonkylällä harmiteltiin sitä, että tytöt jäivät ilman opetusta. Aktiiviset kyläläiset saivat muutoksen aikaiseksi ja koulusta tuli yhteiskoulu.

Ruoka keitettiin vanhassa saunapadassa, juureksia, perunoita, marjoja ja kalaa tuotiin koululle. Oppilaat osallistuivat kaakeliuunien lämmittämiseen ennen koulun alkua. Oppilaat myös siivosivat, tekivät lumitöitä. kantoivat vettä ja puita ja hoitivat jopa pihan kasvimaata. Vanhemmat hoitivat suursiivoukset jouluna ja ennen päättäjäisiä.
