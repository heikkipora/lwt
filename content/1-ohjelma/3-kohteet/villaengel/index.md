---
name: Villa Engel
address: Itäinen harjutie 4, Loviisa
number: 30
---
Vuonna 1912 rakennettu komealla paikalla oleva jugend-hirsitalo on nykyisten omistajien toimesta remontoitu täysin sisältä. Seitsemänkymmentäluvun energiansäästön madaltamat huoneet palautettiin alkuperäiseen juhlavaan korkeuteen. Remontissa löytyneet alkuperäiset lautalattiat ja helmipaneelikatot pääsivät jälleen esille. Ulkoremontin jäljiltä tarkkanenäinen saattaa vielä haistaa tervatun puun, kunnioituksena perinteisille materiaaleille ja menetelmille. Talon nimi Villa Engel kertoo lempeydestä sekä kauneutta vaalivista asukkaista.
