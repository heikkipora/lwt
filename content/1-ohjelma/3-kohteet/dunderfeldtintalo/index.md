---
name: Dunderfeldtin talo
address: Puutarhakatu 25, Loviisa
number: 32
family: "Asun talossani yksin. Talo on vanha noin 220 vuotta, mutta täysin kunnossa. Talo oli sopivasti myynnissä 1983 kun muutin takaisin Loviisaan. Se sijaitsee juuri oikeassa paikassa. Alkuun tein itse mahdollisimman paljon; lisäeristykset, sisäpinnat, lattiat, ikkunakorjaukset. Uunit, putki- ja sähköasennukset teetin ammattimiehillä. Myöhemmät laajennukset ja korjaukset teetin rakennusliikkeellä. Tulevia muutossuunnitelmia ei ole, vain kunnossapitoa."
---
Talon vanhimman, kadun puoleisen osan rakennusvuosi ei ole tiedossa, mutta talo on merkitty karttoihin jo 1793. Keittiön puoleinen osuus on rakennettu 1860. Lattioita on oiottu ja seinät lämpöeristetty 1980 - 83. Tuolloin taloon rakennettiin myös kaksi näyttävää uunia. Uusin saniteettitilojen osa kuistin jatkona on vuodelta 2010: lupa heltisi ehdolla että ulkoseinien materiaali ja väritys noudattivat aiempaa mallia.
