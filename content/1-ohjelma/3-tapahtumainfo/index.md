---
name: Tapahtumainfo & liput
description: Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.
gallery: no
---
***Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.***

Tänä vuonna tapahtuman ajankohta on 25.-26.8 2018. Talokohteet ovat avoinna la-su klo 10-17. Rannekkeen hinta on 18 euroa, ja se on voimassa koko viikonlopun. Lapset alle 12 v veloituksetta ja yli 20 hengen ryhmä á 15 euroa.

**Hyvät autoilijat! Huomioikaa, että tänä vuonna pääpaikoitusalueena toimii Raviradan paikoitus, Kuningattarenkatu 50.**

<hr/>

**Lippujen ennakkomyynti:**

Loviisan matkailutoimisto, Mariankatu 12 A, ma 30.7. alkaen.<br/>
Lipunmyynti myös LWT-päivien aikana la ja su klo 9-18.

Ruukin kesäinfo, Ruukintie 11 A, ma 30.7. alkaen.<br/>
Lipunmyynti myös LWT-päivien aikana la ja su klo 10-17.

_Lippuja ennakkoon myös Porvoosta!_

Itäväylän toimitus, Rihkamatori A. Ma 20.8 – pe 25.8 klo 8-16.

**Varaa käteistä mukaan jo lähtiessä:**

Pankkiautomaateille on aina ollut jono, joten jos haluat välttää jonottamista, varaa mukaan käteistä jo lähtiessä. Pankkiautomaatteja löydät torin laidalta Aktian kulmalta Brandensteininkatu 11, Kauppakeskus Galleriasta, Kuningattarenkatu 11 sekä S-marketista, Arkkitehdintie 5. Käteistä tarvitaan rannekkeiden ostoon, löytöihin Käsityö- ja Antiikkimarkkinoilla, Herkkujen puistossa, Keräilymessuilla ja kirpputoreilla sekä Pop up-ravintoloissa ja -kahviloissa.

**Autoilijalle:**

Jos tulet autolla, niin Loviisassa saa maksutta pysäköidä melko vapaasti. Kaupungin keskustan kadunvarret täyttyvät kuitenkin usein heti aamusta. Olemme siksi järjestäneet pysäköintialueita, jotka on merkitty karttaan. Kun saavut kaupunkiin, sinut ohjataan kohti pysäköintialueita, jotka ovat maksuttomia ja sijaitsevat lähellä tapahtuma-alueita. Tänä vuonna keskeisin paikoitusalueemme Rantapuiston vieressä on kuitenkin muussa käytössä. Korvaava P-alue sijaitsee Raviradan vieressä, joka ei ole yhtä keskeisellä paikalla - kuitenkin kävelymatkan päässä tapahtuma-alueelta. Tänä vuonna järjestämme myös kuljetuksen, reitti tulee olemaan Ravirata - Laivasilta - Garnisoni (kts kohta Museobussi).

**Museobussi:**

Museobussin reitti on merkitty karttaan. Bussi ajaa klo 10-12 n. 20 minuutin välein ja loppupäivän 30 minuutin välein molempina päivinä klo 10-17. Museobussin tunnistaa helposti ja kyytiin sekä kyydistä pois pääsee missä vaan reitin varrella.

**Ruokailu:**

Katso ravintolat ja kahvilat jo etukäteen [www.visitloviisa.fi](http://www.visitloviisa.fi/fi/ruokaile) ja tee varaus etenkin jos teitä on useampi henkilö tai ryhmä. Varaudu siihen, että keittiöt työskentelevät LWT-viikonloppuna kovan paineen alla. Eri puolilla kaupunkia, mm. Suolatorilla on myös Pop up-ravintoloita ja -kahviloita.

**Yöpyminen:**

Kun haluat yöpyä, varaa majoituspaikkasi hyvissä ajoin. Majoituspaikat varataan usein jo edellisenä vuonna. Majoituspaikat löytyvät osoitteesta [www.visitloviisa.fi](http://www.visitloviisa.fi/fi/majoitu).

**Talovierailut:**

Jos etäkohdealueella ei ole lipunmyyntiä, kohteisiin pääsee ilman ranneketta ja rannekkeen voi ostaa keskustaan tullessa. Keskustan talojen ovella on rannekkeen tarkastaja. Taloihin tulessa joko riisutaan kengät tai käytetään esillä olevia kenkäsuojia. Talonomistaja/omistajat ovat yleensä paikalla ja heiltä voi kysyä talosta ja saako taloa kuvata sisältä. Useimmissa taloissa kuvaaminen on sallittua.

**Yleisö-WC:t:**

Karttaan on merkitty, missä yleisö WC:t sijaitsevat. Talokohteiden WC-tiloja ei tule käyttää ja ravintoloiden/kahviloiden WC:t ovat asiakkaita varten.

**Turvallisuus:**

Tapahtumassa on useita turvallisuusmiehiä. Heidät tunnistaa liiveistä ja heihin saa yhteyttä myös ovivartijoiden kautta. Hätänumero ja poliisi toimii normaalisti päivien aikana.

**Ensiapu:**
Ensiapupiste on merkittynä karttaan. Tänä vuonna SPR on Kappakeskus Galleriassa, Kuningattarenkatu 11.
