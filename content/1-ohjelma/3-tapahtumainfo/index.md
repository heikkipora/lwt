---
name: Tapahtumainfo & liput
description: Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.
gallery: no
---
***Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.***

**Lipunmyynti:**

LWT-rannekkeet maksavat 15 euroa ja ovat voimassa sekä lauantaina että sunnuntaina. Alle 12-vuotiaat pääsevät ilmaiseksi. Ryhmät yli 20 henkilöä á 12 euroa. Rannekkeet maksetaan yleensä käteisellä, mutta korttikin käy eräissä myyntipisteissä. Rannekkeita myydään käteisellä Loviisan torilla klo 9.00 alkaen ja seuraavissa paikoissa klo 10.00 alkaen, joissa voi maksaa pankkikortilla: Ulrikanhovi Kuhlefeltinkatu 35, Konditoria-Café Vaherkylä Aleksanterinkatu 2, Ravintola Kappeli Kuningattarenkatu 19. Seuraavissa myyntipaikoissa käy vain käteinen: Suolatorin ja Laivasillan kulma, Mariankadun ja Pitkäkujan risteys sekä Puutarhakadun eteläpää. Lipunmyyntipaikat on merkitty karttaan.

**Ennakkoliput:**

Loviisan matkailutoimisto, Mariankatu 12 A, 07900 Loviisa<br/>
17.-26.8. ma-pe klo 10-16. Vain käteisellä!<br/>
Lipunmyyntipiste myös LWT-päivien aikana la 27.8. klo 9-18 ja su 28.8. klo 9-18.

Strömforsin ruukin kesäinfo, Ruukintie 11 A, 07970 Ruotsinpyhtää<br/>
17.-26.8. la-su klo 11-17. Vain käteisellä!<br/>
Lipunmyyntipiste myös LWT-päivien aikana la 27.8. klo 10-17 ja su 28.8. klo 10-17.

**Varaa käteistä mukaan jo lähtiessä:**

Pankkiautomaateille on aina ollut jono, joten jos haluat välttää jonottamista, varaa mukaan käteistä jo lähtiessä. Pankkiautomaatteja löydät torin laidalta Aktian kulmalta Brandensteininkatu 11, Kauppakeskus Galleriasta, Kuningattarenkatu 11 sekä S-marketista, Arkkitehdintie 5. Käteistä tarvitaan rannekkeiden ostoon, löytöihin Antiikkimarkkinoilla, ITU-torilla, Keräilymessuilla ja kirpputoreilla sekä Pop up-ravintoloihin ja -kahviloihin.

**Autoilijalle:**

Jos tulet autolla, niin Loviisassa saa maksutta pysäköidä melko vapaasti. Kaupungin keskustan kadunvarret täyttyvät kuitenkin usein heti aamusta. Olemme siksi järjestäneet pysäköintialueita, jotka on merkitty karttaan. Kun saavut kaupunkiin, sinut ohjataan kohti pysäköintialueita, jotka ovat maksuttomia ja sijaitsevat lähellä tapahtuma-alueita.

**Ruokailu:**

Katso ravintolat ja kahvilat jo etukäteen [www.visitloviisa.fi](http://www.visitloviisa.fi/fi/ruokaile) ja tee varaus etenkin jos teitä on useampi henkilö tai ryhmä. Varaudu siihen, että keittiöt työskentelevät LWT-viikonloppuna kovan paineen alla. Eri puolilla kaupunkia, mm. Suolatorilla on myös Pop up-ravintoloita ja -kahviloita.

**Yöpyminen:**

Kun haluat yöpyä, varaa majoituspaikkasi hyvissä ajoin. Majoituspaikat varataan usein jo edellisenä vuonna. Majoituspaikat löytyvät osoitteesta [www.visitloviisa.fi](http://www.visitloviisa.fi/fi/majoitu).

**Talovierailut:**

Jos etäkohdealueella ei ole lipunmyyntiä, kohteisiin pääsee ilman ranneketta ja rannekkeen voi ostaa keskustaan tullessa. Keskustan talojen ovella on rannekkeen tarkastaja. Taloihin tulessa joko riisutaan kengät tai käytetään esillä olevia kenkäsuojia. Talonomistaja/omistajat ovat yleensä paikalla ja heiltä voi kysyä talosta ja saako taloa kuvata sisältä. Useimmissa taloissa kuvaaminen on sallittua.

**Yleisö-WC:t:**

Karttaan on merkitty, missä yleisö WC:t sijaitsevat. Talokohteiden WC-tiloja ei tule käyttää ja ravintoloiden/kahviloiden WC:t ovat asiakkaita varten.

**Turvallisuus:**

Tapahtumassa on useita turvallisuusmiehiä. Heidät tunnistaa liiveistä ja heihin saa yhteyttä myös ovivartijoiden kautta. Hätänumero ja poliisi toimii normaalisti päivien aikana.

**Muutoksia:**

ITU-tori on tänä vuonna avoinna vain lauantaina klo 10-17.

**Muuta:**

LWT:n aikaan tulee olemaan kaksi Karhu Voima Oy:n laatikkopyörällä liikkuvaa latauspistettä Loviisassa. Pyörät tarjoavat veloituksetta LWT:n vieraille mahdollisuuden ladata puhelimia, tabletteja ja kameroita. Pyörät liikkuvat keskustan alueella.
