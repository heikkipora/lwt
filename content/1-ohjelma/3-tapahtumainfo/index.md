---
name: Tapahtumainfo & liput
description: Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.
gallery: no
---
***Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.***

**Lipunmyynti:**

LWT-rannekkeet maksavat 15 euroa ja ovat voimassa sekä lauantaina että sunnuntaina. Alle 12 vuotiaat ilmaiseksi. Ryhmät yli 20 henkilöä á 12 euroa. Rannekkeita (maksu käteisellä) myydään kahdeksassa eri paikassa klo 10 alkaen: Ulrikanhovi, Kuhlefeltinkatu 35 (voi maksaa kortilla), Loviisan tori (klo 9 alkaen), Suolatorin ja Laivasillan kulma, Mariankadun ja Pitkäkujan risteys, Puutarhakadun eteläpää ja Ravintola Kappeli, Kuningattarenkatu 19 (voi maksaa kortilla).  Lipunmyynti merkitty karttaan (kts kohta Kartta).

**Varaa käteistä mukaan jo lähtiessä:**

Pankkiautomaateille on aina ollut jono, joten jos haluat välttää jonottamista, varaa mukaan käteistä jo lähtiessä. Pankkiautomaatteja on vähennetty Loviisassa. Löydät automaatin S-marketista, Arkkitehdintie 5, Aktian kulmalta, Brandensteininkatu 11 sekä Kauppakeskus Galleriasta, Kuningattarenkatu 11. Käteistä tarvitaan rannekkeiden ostoon, löytöihin Antiikkimarkkinoilla, ITU-torilla, Keräilymessuilla ja kirpputoreilla sekä Pop up-ravintoloihin ja kahviloihin.

**Autoilijalle:**

Jos tulet autolla, niin Loviisassa saa maksutta pysäköidä melko vapaasti. Kaupungin keskustan kadunvarret täyttyvät kuitenkin usein heti aamusta. Olemme siksi järjestäneet pysäköintialueita, joita on merkitty karttaan (kts kohta Kartta). Kun saavut kaupunkiin, sinut ohjataan kohti pysäköintialueita. Pysäköintialueet ovat maksuttomia ja sijaitsevat lähellä tapahtuma-alueita.

**Ruokailu:**

Katso ravintolat ja kahvilat jo etukäteen [www.visitloviisa.fi](http://www.visitloviisa.fi/fi/ruokaile) ja tee varaus etenkin jos teitä on useampi henkilö tai ryhmä. Varaudu siihen, että keittiöt työskentelevät LWT-viikonloppuna kovan paineen alla. Eri puolilla kaupunkia, mm. Suolatorilla on myös Pop up-ravintoloita ja -kahviloita.

**Yöpyminen:**

Kun haluat yöpyä varaa majoituspaikkasi hyvissä ajoin. Majoituspaikat löytyvät osoitteesta [www.visitloviisa.fi](http://www.visitloviisa.fi/fi/majoitu.

**Talovierailut:**

Jos etäkohdealueella ei ole lipunmyyntiä, kohteisiin pääsee ilman ranneketta ja rannekkeen voi ostaa keskustaan tullessa. Keskustan talojen ovella on rannekkeen tarkastaja. Taloihin tulessa joko riisutaan kengät tai käytetään esillä olevia kenkäsuojia. Talonomistaja/omistajat ovat yleensä paikalla ja heiltä voi kysyä talosta ja saako taloa kuvata sisältä. Useimmissa taloissa kuvaaminen on sallittua.

**Yleisö-WC:t:**

Karttaan on merkitty, missä yleisö-WC:t sijaitsevat. Talokohteiden WC-tiloja ei tule käyttää ja ravintoloiden/kahviloiden WC:t ovat asiakkaita varten.

**Turvallisuus:**

Tapahtumassa on useita turvallisuusmiehiä. Heidät tunnistaa liiveistä ja heihin saa yhteyttä myös ovivartijoiden kautta. Hätänumero ja poliisi toimii normaalisti päivien aikana.

**Muutoksia:**

ITU-tori on tänä vuonna avoinna vain lauantaina klo 10-17.
