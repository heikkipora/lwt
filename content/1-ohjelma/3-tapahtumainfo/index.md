---
name: Tapahtumainfo & liput 2017
description: Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.
gallery: no
---
***Tervetuloa ihastuttavaan Loviisan ja monipuolista ohjelmaa koko perheelle tarjoavaan LWT-tapahtumaan. Haluamme tehdä vierailustanne mahdollisimman mukavan.***

Tänä vuonna Suomen juhlavuoden ja Loviisan nimipäivän kunniaksi pääsee kurkistamaan muutamaan LWT-kohteeseen jo perjantaina 25.8. klo 15 - 18. Rannekkeen (joka on voimassa myös koko viikonlopun) voi ostaa Lovinfosta, Mariankatu 12 A.

**Hyvät autoilijat! Huomioikaa, että tänä vuonna pääpaikoitusalueena toimii Raviradan paikoitus, Kuningattarenkatu 50.**

**LWT-lipunmyynti:**

LWT-ranneke 15 euroa. Voimassa sekä lauantaina että sunnuntaina. Alle 12-v ilmaiseksi. Ryhmät yli 20 hlö á 12 euroa. Rannekkeet maksetaan yleensä käteisellä, mutta korttikin käy eräissä myyntipisteissä. Käteismyynti Loviisan torilla klo 9 alkaen ja seuraavissa paikoissa (maksaa voi myös kortilla) klo 10 alkaen: Ulrikanhovi, Kuhlefeltinkatu 35 ja Ravintola Kappeli, Kuningattarenkatu 19. Seuraavissa myyntipaikoissa käy vain käteinen: Lovinfo Mariankatu 10, Ravirata Kuningattarenkatu 50, Suolatorin ja Laivasillan kulma, Mariankadun ja Pitkäkujan risteys sekä Puutarhakadun eteläpää. Lipunmyyntipaikat on merkitty karttaan.

**Lippujen ennakkomyynti:**

Loviisan matkailutoimisto, Mariankatu 12 A, 07900 Loviisa<br/>
Ma 21.8 – to 24.8 klo 10-18. Pe 25.8 klo 10-20. Vain käteisellä!<br/>
Lipunmyynti myös LWT-päivien aikana la ja su klo 9-18.

_Lippuja ennakkoon myös Porvoosta ja Helsingistä!_

Porvoo: Itäväylän toimitus, Rihkamatori A. Ma 21.8 – pe 25.8 klo 8-16.<br/>
Helsinki: Lönnrotinkatu 23, Helsinki, keskiviikkona 23.8. klo 12-19.

**Varaa käteistä mukaan jo lähtiessä:**

Pankkiautomaateille on aina ollut jono, joten jos haluat välttää jonottamista, varaa mukaan käteistä jo lähtiessä. Pankkiautomaatteja löydät torin laidalta Aktian kulmalta Brandensteininkatu 11, Kauppakeskus Galleriasta, Kuningattarenkatu 11 sekä S-marketista, Arkkitehdintie 5. Käteistä tarvitaan rannekkeiden ostoon, löytöihin Antiikkimarkkinoilla, ITU-torilla, Keräilymessuilla ja kirpputoreilla sekä Pop up-ravintoloihin ja -kahviloihin.

**Autoilijalle:**

Jos tulet autolla, niin Loviisassa saa maksutta pysäköidä melko vapaasti. Kaupungin keskustan kadunvarret täyttyvät kuitenkin usein heti aamusta. Olemme siksi järjestäneet pysäköintialueita, jotka on merkitty karttaan. Kun saavut kaupunkiin, sinut ohjataan kohti pysäköintialueita, jotka ovat maksuttomia ja sijaitsevat lähellä tapahtuma-alueita. Tänä vuonna keskeisin paikoitusalueemme Rantapuiston vieressä on kuitenkin muussa käytössä. Korvaava P-alue sijaitsee Raviradan vieressä, joka ei ole yhtä keskeisellä paikalla - kuitenkin kävelymatkan päässä tapahtuma-alueelta. Tänä vuonna järjestämme myös kuljetuksen, reitti tulee olemaan Ravirata - Laivasilta - Garnisoni.

**Ruokailu:**

Katso ravintolat ja kahvilat jo etukäteen [www.visitloviisa.fi](http://www.visitloviisa.fi/fi/ruokaile) ja tee varaus etenkin jos teitä on useampi henkilö tai ryhmä. Varaudu siihen, että keittiöt työskentelevät LWT-viikonloppuna kovan paineen alla. Eri puolilla kaupunkia, mm. Suolatorilla on myös Pop up-ravintoloita ja -kahviloita.

**Yöpyminen:**

Kun haluat yöpyä, varaa majoituspaikkasi hyvissä ajoin. Majoituspaikat varataan usein jo edellisenä vuonna. Majoituspaikat löytyvät osoitteesta [www.visitloviisa.fi](http://www.visitloviisa.fi/fi/majoitu).

**Talovierailut:**

Jos etäkohdealueella ei ole lipunmyyntiä, kohteisiin pääsee ilman ranneketta ja rannekkeen voi ostaa keskustaan tullessa. Keskustan talojen ovella on rannekkeen tarkastaja. Taloihin tulessa joko riisutaan kengät tai käytetään esillä olevia kenkäsuojia. Talonomistaja/omistajat ovat yleensä paikalla ja heiltä voi kysyä talosta ja saako taloa kuvata sisältä. Useimmissa taloissa kuvaaminen on sallittua.

**Yleisö-WC:t:**

Karttaan on merkitty, missä yleisö WC:t sijaitsevat. Talokohteiden WC-tiloja ei tule käyttää ja ravintoloiden/kahviloiden WC:t ovat asiakkaita varten.

**Turvallisuus:**

Tapahtumassa on useita turvallisuusmiehiä. Heidät tunnistaa liiveistä ja heihin saa yhteyttä myös ovivartijoiden kautta. Hätänumero ja poliisi toimii normaalisti päivien aikana.

**Ensiapu ja lääkärin päivystys:**
Ensiapupiste on merkittynä karttaan ja paikalle saadaan tarvittaessa myös lääkäri.

**Muutoksia:**
ITU-torin järjestäjä on vaihtunut ja on nyt Herkkujen puisto, joka on tänä vuonna avoinna sekä lauantaina että sunnuntaina klo 10-18.

**Muuta:**

LWT:n aikaan tulee olemaan kaksi Karhu Voima Oy:n laatikkopyörällä liikkuvaa latauspistettä Loviisassa. Pyörät tarjoavat veloituksetta LWT:n vieraille mahdollisuuden ladata puhelimia, tabletteja ja kameroita. Pyörät liikkuvat keskustan alueella.
