---
title: "Loviisan Historiska Hus 29.–30.8.2015: LOVIISAN WANHAT TALOT KUTSUVAT KYLÄÄN!"
name: LHH ordnas nästa gång 29.-30.8.2015
description: Vanhoja taloja, kauniita koteja, historiallisia pihapiirejä, viehättäviä puutarhoja, antiikkia ja taidetta, lukemattomia pihakirppiksiä sekä herkullista lähiruokaa merellisessä pikkukaupunki-idyllissä.
---

<em>De privata hemmen i över 100 år gamla historiska hus öppnar sina dörrar för allmänheten det sista veckoslutet i augusti 29. - 30.8. 2015.</em>

Årets kulturhistoriska tema är Badorstiden i Lovisa. Temat anpassas till stadsmuséets utställning ”Badortstiden i Lovisa och den unge Jean Sibelius” som ordnas i samband med Sibelius jubileumsår – Sibelius semestrade under sin ungdom i släkthuset i Lovisa som fortfarande finns kvar.

Lovisa Historiska Hus förändras från år till år. En del som varit med tidigare håller paus, nya deltagare för med sig nytt att se. Reparationer görs och renoveringarna fortsätter, tidigare byggnadsområden har förvandlats till förtjusande hem. Atmosfären och inredningen i de gamla husen förändras i och med nya ägare, så det finns alltid mycket att se och uppleva.

Till de riksomfattande traditionsbyggnads- och renoveringsdagarnas program hör naturligtvis även arbetsuppvisningar och expertseminariet samt ”husdoktor” Panu Kailas renoveringsklinik.

Lovisa Historiska Hus erbjuder även Finlands största utbud på öppna trädgårdar och gårdsmiljöer. Återvinning av gamla möbler och föremål är en väsentlig del av evenemanget – man kan fynda på antikmarknaden, samlarmässan, de större lopptorgen samt otaliga gårdsloppisar. Under evenemanget erbjuds närmat samt husens egna delikatesser och på restaurangerna kommer det även att serveras smakprov från menyerna från Sibelius ungdomsår. För kulturens vänner finns både konst och musik att välja på. Det är alltså inte så konstigt, att LHH-evenemanget har vuxit till det största publikevenemanget i Östnyland och erhållit många priser samt hedersomnämnanden.
