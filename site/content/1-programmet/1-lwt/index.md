---
title: "Loviisan Historiska Hus 29.–30.8.2015: LOVISA HISTORISKA HUS ÖNSKAR ER HJÄRTLIGT VÄLKOMNA PÅ BESÖK!"
name: Lovisa Historiska Hus önskar er hjärtligt välkomna på besök!
description: Gamla hus, härliga hem, förtjusande trädgårdar, konst, antikviteter och otaliga lopptorg samt läcker närmat i en idyllisk småstadsmiljö intill havet.
---
*De privata hemmen i över 100 år gamla historiska hus öppnar sina dörrar för allmänheten det sista veckoslutet i augusti 29.-30.8.2015. Nyheten för i år är Isnäs historiska lantgårdar med sina förtjusande byggnader. På dessa gårdar idkar man numera ekologisk odling.  Man kan även besöka 1700-tals arbetarbostäder, som finns i Brukets intressanta  miljö i Strömfors.*

Evenemanget som fått många utmärkelser förärades i år med Östra Nylands Resesten 2014. Juryn som Posintra inbjudit motiverade beslutet bl.a. på följande sätt: ”Utmärkelsen Östra Nylands Resesten 2014 ges till föreningen som har skapat och organiserat det publikevenemang som har vuxit sig störst i Östnyland och blivit nationellt känt. Föreningens verksamhet har utvidgats under en tid av knappa resurser för både offentliga och privata aktörer" 

Årets kulturhistoriska tema är Badortstiden i Lovisa. Temat anpassas till stadsmuséets utställning ”Badortstid i Lovisa - Den unge Jean Sibelius” som ordnas i samband med Sibelius jubileumsår – Sibelius semestrade under sin ungdom i släkthuset i Lovisa som fortfarande finns kvar.

Temat tas upp även i samband med expertseminariet. ”Husdoktorn” Panu Kaila föreläser om "nutida badhus", m.a.o. de krav som ställs då man bygger fuktiga utrymmen. Mia Grönstrand berättar om Lovisa och byggnadsbeståndet under Sibelius tid. Eija Keckman föreläser om trädgårdarna och deras växter under 1800-1900-talen: det är bra att komma ihåg att Lovisa Historiska Hus även erbjuder Finlands största utbud på öppna trädgårdar och gårdsmiljöer.

Lovisa Historiska Hus förändras från år till år. En del som varit med tidigare håller paus, nya deltagare för med sig nytt att se. Reparationer görs och renoveringarna fortsätter, tidigare byggnadsområden har förvandlats till förtjusande hem.  Atmosfären och inredningen i de gamla husen förändras i och med nya ägare, så det finns alltid mycket att se och uppleva. I programmet ingår även olika arbetsuppvisningar.

Återvinning av gamla möbler och föremål är en väsentlig del av evenemanget – man kan fynda på antikmarknaden, samlarmässan, de större lopptorgen samt otaliga gårdsloppisar och även Bukowski finns på plats för att värdera föremål.

Under evenemanget erbjuds närmat samt husens egna delikatesser och på restaurangerna kommer det även att serveras smakprov från menyerna från Sibelius ungdomsår. För kulturens vänner finns både konst och musik att välja på. 

Det är alltså inte så konstigt, att LHH-evenemanget har vuxit till det största publikevenemanget i Östnyland och erhållit många priser samt hedersomnämnanden. Välkomna på besök till Lovisa!
