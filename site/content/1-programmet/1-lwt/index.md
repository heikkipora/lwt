---
title: "Lovisa Historiska Hus 30.–31.8.2014: AV KÄRLEK TILL HISTORISKA HUS!"
name: LHH 10 års 30.-31.8.2014
description: Gamla hus, härliga hem, förtjusande trädgårdar, konst, antikviteter och otaliga lopptorg samt läcker närmat i en idyllisk småstadsmiljö intill havet.
gallery: yes
lang: se
---

<em>Gamla hus, härliga hem, förtjusande trädgårdar, konst, antikviteter och otaliga lopptorg samt läcker närmat i en idyllisk småstadsmiljö intill havet.</em>

År 2014 öppnar de historiska husen i Lovisa sina dörrar, gårdar och trädgårdar för tionde gången.

Jubileumsårets tema är Lovisa under den svenska tiden, grundandet av staden 1745 och åren som en del av  Kungariket Sverige. En del av husen, som håller öppet hus, är byggda redan då, även om merparten av  bebyggelsen från den svenska tiden förstördes under den stora branden 1855.  Under LHH-dagarna år 2014 hämtas 1700-talet fram på många olika sätt och behandlas även under expertseminariet – kan man ta lärdom av den tidens byggnasteknik?

Lovisa Historiska Hus-evenemangets viktigaste syfte är att bevara och förstärka den östnyländska byggnadskulturen med tanke på kommande generationer, att återuppliva gamla kunskaper ifråga om traditionsbyggande och renovering samt att erbjuda besökare som själva skall renovera den kunskap de behöver. De senaste åren har man även aktivt varit med och befrämjat närmats-ideologin.

Lovisa Historiska Hus-evenemanget  har vuxit till Lovisa stads och hela östra Nylands populäraste turistmål – man beräknar att besökarantalet år 2013 var ca 16 000.

Evenemanget har uppmärksammats på många sätt:  Nylands miljöpris 2007, Lovisa medalj 2008, Finland Arkitektförbunds högt uppskattade SAFA-pris 2009 och ett hedersomnämnade i  ÖN:s Vartti-tidnings Vuoden kaupunkiteko 2010. Tidningen Småstadslivs kulturråd valde LHH till2000-talets mest betydelsefulla kulturgärning i Lovisa och Loviisan Sanomats nätsidors läsare valde LHH till det populäraste evenemanget 2012.

Jubileumsåret till ära förevisas högklassig och intressant modern konst både inne i och utanför de historiska husen i Lovisa. Som kurator fungerar konstnär, KoM Kati Rapia och produceras av föreningen Loviisa Contermporary. I utställningen av modern konst deltar 20 konstnärer, med flera konstverk.

Evenemanget arrangeras av Loviisan Wanhat Talot ry/Lovisa Historiska hus rf
