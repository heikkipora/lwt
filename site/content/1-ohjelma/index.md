---
navi: Ohjelma
title: Loviisan Wanhat Talot 30.–31.8.2014
---

<ul class="example-orbit" data-orbit>
  <li>
    <img src="/img/slider/kuisti.jpg" alt="Lijat" />
    <div class="orbit-caption">
      Wanhan kaupan rokokoohenkinen kuisti.
    </div>
  </li>
  <li>
    <img src="/img/slider/kuninkaanlampi.jpg" alt="Kuninkaanlammen sali" />
    <div class="orbit-caption">
      Kuninkaanlammen valkoinen sali.
    </div>
  </li>
  <li>
    <img src="/img/slider/kappeli.jpg" alt="Loviisan Kappeli" />
    <div class="orbit-caption">
      Kesäravintola Kappeli
    </div>
  </li>
</ul>

Loviisan Avoimet Puutarhat 25.5., 1.6., 8.6. ja 29.6.
-------
Seitsemän Loviisan Wanhaa Taloa - [Kuninkaanlampi](/kohteet/kuninkaanlampi), [Villa Aaltonen](/kohteet/villaaaltonen), [Liisantalo](/kohteet/liisantalo), [Pitkänpöydäntalo](/kohteet/pitkanpoydantalo), [Vackerbacka](), [Ajurintalo](/kohteet/ajurintalo) ja [Villa Ekholm](/kohteet/villaekholm) - avaavat ovensa Loviisan avoimien puutarhojen tapahtumassa. Kahdeksas talo eli [Wanha kauppa](/kohteet/wanhakauppa) on mukana vain 29.6. Yhdeksännen eli [Eijan torpan](/kohteet/eijantorppa) laaja elämyspuutarha [Eija´s garden](http://www.eijasgarden.fi) on maksullinen.
Muihin puutarhoihin ei ole sisäänpääsymaksua.

Tapahtuman ohjelma ja kartta kaikista mukana olevista puutarhoista löytyy kotisivulta [www.avoimetpuutarhatloviisa.com](http://www.avoimetpuutarhatloviisa.com)

* * *

Loviisan Wanhat Talot 30.–31.8.2014: RAKKAUDESTA VANHOIHIN TALOIHIN!
-------

<em>Vanhoja taloja, kauniita koteja, historiallisia pihapiirejä, viehättäviä puutarhoja, antiikkia ja taidetta, lukemattomia pihakirppiksiä sekä herkullista lähiruokaa merellisessä pikkukaupunki-idyllissä.</em>

Vuonna 2014 Loviisan vanhat talot avaavat ovensa, pihansa ja puutarhansa kymmenennen kerran.  Juhlavuoden teemana on Ruotsin vallan alainen Loviisa  -  Loviisan kaupungin perustaminen 1745 ja sen vuodet osana Ruotsin kuningaskuntaa 1809 asti.

Vuoden 2014 LWT-päivien aikana 1700-luvun jälkipuolisko on esillä monin  tavoin. Osa kohdetaloistamme on rakennettu jo tuolloin, joskin valtaosa "ruotsalaisesta" Loviisasta tuhoutui 1855 suuressa tulipalossa. Loviisan katukuvaa koristavat myös 1700-luvun harrastajat epookinmukaisissa asuissaan.

Panu Kailan tähdittämässä lauantain asiantuntijaseminaarissa keskustellaan siitä, mitä voimme oppia 1700-luvun kestävästä ja lämpimästä puurakentamisesta? Kailan esitelmän aiheena on "Puutalon kestävyys ja energiansäästö 1700-luvulta 2000-luvulle".

Juhlavuoden kunniaksi Loviisan Wanhoissa Taloissa ja niiden ulkopuolella nähdään myös korkealaatuista ja mielenkiintoista nykytaidetta. Näyttelyn kuratoi kuvataiteilija, TAM Kati Rapia ja sen tuottaa Loviisa Contemporary ry. Nykytaidetapahtumaan osallistuu 20 taiteilijaa, useammalla teoksella.

Loviisan Wanhat Talot -tapahtuman keskeisenä tavoitteena on vahvistaa itäuusmaalaisen rakennuskulttuurin säilymistä elävänä perintönä tuleville sukupolville, elvyttää perinteisten rakennusten kunnostamisen taitoja sekä tarjota korjausrakentamisessa kaivattavaa tietoa. Parin viime vuoden ajan olemme olleet myös aktiivisesti mukana edistämässä lähi- ja luomuruokaideologiaa.

Loviisan Wanhat Talot -tapahtuma on kehittynyt Loviisan kaupungin ja koko itäisen Uudenmaan ehdottomasti suosituimmaksi matkailutapahtumaksi - tapahtuman kävijämääräksi arvioitiin 2013 noin 15 000 ihmistä.

Tapahtumaa on kunnioitettu Uudenmaan ympäristöpalkinnolla 2007, Loviisan kaupungin mitalilla 2008, Suomen Arkkitehtiliiton SAFA  palkinnolla 2009 ja Vartin Vuoden kaupunkiteko 2010 -kunniamaininnalla. Pikkukaupunki-lehden kulttuuriraati valitsi LWT:n Loviisan parhaaksi kulttuuriteoksi ja Loviisan sanomien verkkosivujen lukijat vuoden 2012 suosikkitapahtumaksi.

Tapahtuman järjestää Loviisan Wanhat Talot ry/Lovisa Historiska Hus rf

* * *


ONKO TÄÄLLÄ KETÄÄN ? - nykytaidenäyttely LWT-viikonloppuna
-------

Näyttelyssä on esillä uusinta ja kiinnnostavinta suomalaista nykytaidetta ripoteltuna kaupungille: yksityisiin, avoinna oleviin koteihin ja julkisiin tiloihin. Koko näyttely on esillä avajaistapahtuman lisäksi vain tuon yhden loppukesän viikonlopun, erotuksena tavallisista kesänäyttelyistä. Kävijä saa kartan, jolla suunnistaa taiteen äärelle. Taide on seikkailu ja se pitää tulla hakemaan Loviisasta juuri oikeaan aikaan! Loviisalaistuneiden kuvataiteilijoiden vastaperustama yhdistys Loviisa Contemporary ry. järjestää ja tuottaa näyttelyn kuvataiteilija Kati Rapian kuratoimana yhteistyössä Loviisan Wanhat Talot ry:n kanssa.

Onko täällä ketään? -näyttelyssä teokset tulevat ulos valkoisista gallerioista päivänvaloon ja ihmisten ilmoille, koteihin ja toreille (mm. suuri videoprojisio kaupungille), ja teokset pääsevät vuoropuheluun ympäristön kanssa. Jokaiselle teokselle etsitään yleisölle auki olevista taloista oma koti, piha tai muu julkinen esityspaikka. Teos saa uusia tulkintoja ja merkityksiä makuuhuoneen seinällä suvun esi-isiin tai muihin yksityisiin viesteihin rinnastettuna. On myös kutkuttavaa nähdä, miten taide muuttaa kaupunkia ja esimerkiksi ihmisten käsitystä yksityisestä ja julkisesta tilasta. Ja miten puolestaan tila muuttaa taidetta!

Mukaan on lupautunut jo hieno joukko eri alojen kiinnostavimpia suomalaisia taiteilijoita videotaiteilijoista maalareihin ja teippaajiin mm. viime vuoden Suomen edustajat  Venetsian biennalessa eli kuvataiteilijat [Antti Laitinen](http://www.anttilaitinen.com) ja [Terike Haapoja](http://www.terikehaapoja.net). Muita taiteilijoita ovat mm. Perttu Saksa, Hanna Saarikoski, Ilona Valkonen, Frida Hultcrantz, Jenni Rope, Katja Tukiainen, Olli Mantere, Matti Hagelberg, Riku Mäkinen, Niina Räty, Maiju Salmenkivi, Aki-Pekka Sinikoski, Sasha Huber ja Petri Saarikko. Saamme kaupungin kaduille myös Tellervo Kalleisen ja Oliver Kochta-Kalleisen [Valituskuoron](http://www.complaintschoir.org) loviisalaisten muusikoiden Mirella Pendolin-Katzin ja Kalle Katzin johtamana! Tästä tulee sitten lisäinfoa, sillä humoristinen kuoro on avoin valittamiseen halukkaille kaupunkilaisille!

* * *
