---
title: "Ruusujen hurmaa Loviisassa 4.-5. heinäkuuta 2015"
name: Ruusujen hurmaa Loviisassa 4.-5.7.2015
description: Ruusujen hurmaa Loviisassa avaa loviisalaisten ruusutarhojen portit ja tarjolla on runsaasti ruusuisia elämyksiä niin taiteessa, musiikissa kuin herkuissakin.
gallery: yes
---
*Ruusujen hurmaa Loviisassa avaa loviisalaisten ruusutarhojen portit ja tarjolla on runsaasti ruusuisia elämyksiä niin taiteessa, musiikissa kuin herkuissakin.*

Schillmarckin satupuistossa vietetään tänä vuonna Prinsessa Ruususen interaktiivista pyykkipäivää ja Ruusunen on tavattavissa myös Österstjernanin ruusuristeilyllä la 4.7.

Eija Keckman luennoi ruusuista Kappelin ruusukahvilassa la klo 12.30 ja ohjaa ruusukierrosta Eija´s  gardenissa su klo 12. ja 14.

Oopperalaulaja Rita Bergman esittää Kappelin lauantaisessa kahvikonsertissa klo 14.00  Sibeliuksen kauneimpia  yksinlauluja teemanaan Ruusuista rakkautta, säestäjinä Robi de Godzinsky, piano ja Esa Pethman, saksofoni ja huilu.

Kaikille avoimet ruusuhäät avaavat Loviisan kirkon ovet lauantaina klo 16.00. Ruusupari tanssii häävalssinsa Laivasillalla ja illan Ruusutansseissa palkitaan kaunein ruusumekko.  Laivasillan Klassisesta aitasta löytyy myös rakastetun näyttelijä- taidemaalari Gustav Wiklundin ruusuinen näyttely Kukkiva puutarhani 20.6. - 12.7. 2015.  Almintalossa kukkivat puolestaan Benitan Suomen  monenlaiset ruusut ja Ulrikanhovissa maalataan 3-5. 7. Repin akatemian puitteissa ruusuja Pietarin valtionyliopiston opettaja Olga Denisenkon johdolla.  

Kaisa Korpelan, Nina ”Ninitschi ”Wikludin ja Maarit Rokkasen artesaaniruusuja voi ihailla Pitkänpöydäntalon Ruusupajassa. Vackerbackan Maypop Magazinen kädentaitoihin keskittynyt kesäpuoti tarjoaa monenlaista mukavaa kotiin ja puutarhaan – ruusuja unohtamatta!

[» Ruusujen hurmaa -sivu Facebookissa](https://www.facebook.com/pages/Ruusujen-hurmaa-Loviisassa/189692844407686)

[» Lataa tästä tulostettava kartta ja ohjelma (PDF)](/ohjelma/ruusut/kartta.pdf)