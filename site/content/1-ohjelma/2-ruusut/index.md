---
title: Ruusujen hurmaa - Keijukaisten aika 4.-6.7.2014
name: Ruusujen hurmaa 4.-6.7.2014
description: Ihanat ruusut valloittavat Loviisan Ruusujen hurmaa -tapahtuman aikana. Ruusuja löytyy paitsi loviisalaisista ruusutarhoista myös runoissa, musiikissa ja taiteessa.
---

Ruusujen hurmaa Loviisassa- tapahtuma avaa loviisalaisten ruusutarhojen portteja jo neljännen kerran. Tarjolla on myös monenlaisia ruusuisia elämyksiä niin musiikissa, taiteessa kuin tarjottimella.

Tapahtuman teemana on Keijukaisten aika ja keijukaiset ihastuttavat lukuisissa tapahtumissa sekä taidenäyttelyissä.  Marjatta Hietaniemen kokoamassa  Illusian uudet vaatteet -näyttelyssä  Kappelissa pikkukeijujen asut on valmistettu kestävän kehityksen perusteella pitseillä ja  tyllillä tuunatuista kirpparilöydöistä.  Rakastetun kuvittaja Salli Parikka-Wahlbergin  keijukaiset kirmailevat  monenmoisten öttiäisten  joukossa. Bongan linnan valtiatar professori Riitta Nelimarkka on hänkin keijukaisten hurmaama,  samoin loviisalaiskoululaiset, jotka ovat taiteilleet  oman näyttelynsä keijukaisia ja menninkäisiä pitkin kevättä.

Schillmarckin puisto muuttuu Tina Karvosen toimesta saduksi keijujen, prinsessa Ruususen ja mielikuvituksellisten perhosten kautta.  Prinsessa Ruusunen ehtii toki myös Österstjernanin lauantaiselle Svartholman ruusuristeilylle – prinsessoja on nimittäin  kaksi.  Lisäksi  Loviisan teatteri esittää  la/su Ungernin linnakkeella Astrid Lindgrenin iki-ihanan Kultasiskoni -näytelmän, jossa tie satumaailmaan käy Salikon-ruusupensaan alta.

Kappelin ruusukahvilassa on tarjolla ruusuherkkuja ja ruusuista musiikkia ja Loviisan Hywien asukkaiden  1700-luvun muodin mukaisesti pukeutuneet hienostuneet daamit kertoilevat  lauantain ruusuisella iltapäiväteellä kahvin ja teen historiasta – samana viikon loppuna myös  Kuningas saapuu Loviisaan

Almin talossa löytyy Hääkaupunki Loviisan  teemaa tukevan Marjatta  Hietaniemen kokoama näyttely  ”Niin on soreaa soutaa kahden”- rakkausrunojen siivittämia hääpukuja eilen ja nyt.  Ruusujen hurmaa Loviisassa -tapahtuman kruunaavat kaikille avoimet Ruusuhäät  Loviisan kirkossa lauantaina klo 17.00. Ja Laivasillalla tanssitaan perinteiset Ruusutanssit, joissa  kaunein ruusumekko palkitaan.

Ruusutarhat:
-----------
- **Kuninkaanlampi**, Kuhlefeltinkatu 8.  Yli 70 eri ruusu-lajiketta ihanassa lammenrantapuutarhassa, paljon englantilaisia ruusuja, ruusutuotteita . Ruusukellarikahvila. la su 10-17. [www.kuninkaanlampi.fi](http://www.kuninkaanlampi.fi)
- **Wanha kauppa**, Itäinen tullikatu 20. Koristemaalattu ruusukakluuni, puutarhassa ruusuja ja erilaisia jippoja,  kesähuoneinstallaatio  ”Keijukaisten ja menninkäisten treffit”.  Kaupassa mm. ruusukirjoja ja muita puutarhakirjoja sekä ruusu- ja pitsikattauksia (astiat myynnissä), myös ruusuvaatteita.   la su 10-17.
- **Lowisa Rosarium / Terveyskeskuksen ruusutarha**, Öhmaninkatu 4. Turkulaisen ruusuasiantuntija Toini Grönqvistin lahjoittamat  33 vanhaa ruusua/16 eri lajia.
- **Pilasterien ruusupiha**, Sepänkuja 8.  Ruusuinen Champagne- baari. la su 10-17. [www.degerby.com](http://www.degerby.com)
- **Rantapuiston Ruusuranta**. Loviisan sissipuutarhurien ruusuistutus rantapuistossa.
- **Villa Aaltonen**, Pitkäkuja 12. Noin 60 eri ruusulajiketta barokkimaisen runsaassa kukkaispuutarhassa. Myynnissä  omajuurisia ruusuntaimia ja ruusutuotteita . Kahvilassa monenmoisia ruusuherkkuja. la su 10-17.
- **Tuhannen tuskan kahvila**, Mariankatu 2. Ruusuinen pikkupiha ja Ruusukahvikuppinäyttely.
- **Vackerbacka**, Puutarhakatu 34. Vanha puutarha vanhoine ja uusine ruusuineen. Schillmarckin satupuiston teema jatkuu porttiköäytävänäöyttelyssä ja pihalla.
- **Ajurintalo**, Puutarhakatu 32. Vanhassa puutarhassa 20-30 ruusulajiketta.
- **Eija´s Garden – elämyspuutarha Ahvenkoskella**, Elimäentie 74. Myymälässä hyvä valikoima ruusuja, la su erikoishintaan. Avoinna joka päivä paitsi ma. [www.eijasgarden.fi](http://www.eijasgarden.fi)
