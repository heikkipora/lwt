---
name: Smirnoffin talo
address: Kuningattarenkatu 6, Loviisa
garden: true
---
Museoviraston suojelma Smirnoffin talon pihapiiri mukulakiveyksineen on ainutlaatuinen miljöö menneisyydestä. Kiinteistön nykyisen omistajan esivanhemmat yhdistivät 1800-luvun alussa useita erikokoisia rakennuksia suureksi L-kirjaimen muotoiseksi kokonaisuudeksi. Rapattu erillistalo on hirsitaloakin vanhempi, kivinen ylätalo on entinen nahkavärjäämö. Kun valtioneuvoksetar Smirnoff päätti tehdä 1800-luvun loppupuolella perintötalostaan kesähuvilan, hän muutti yläkertaan ja alakerta jaettiin useiksi erillisiksi vuokra-asunnoiksi.