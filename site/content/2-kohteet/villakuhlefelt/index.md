---
name: Villa Kuhlefelt
address: Kuhlefeltinkatu 9, Loviisa
---
Kuhlefeltin talolla on uusi omistaja, Heijnsbroekin perhe kunnostaa rakennusta unelmakodikseen. Talolla on mielenkiintoinen historia. Loviisan rikkain mies kauppaneuvos Israel Sucksdorff rakennutti sen 1860 kesämökikseen. Loviisan pormestari Georg Kuhlefelt asui talossa pitkään - hän vastusti virassaan Suomen venäläistämispolitiikkaa ja se johti perheen karkottamiseen 1904-05. Talo siirtyi Nordströmien laivanvarustajasuvun omistukseen 1949 ja siihen tehtiin 1950-luvulla peruskorjaus. Arvorakennuksen pelastustyöt perinteisin menetelmin aloitettiin kesällä 2009.