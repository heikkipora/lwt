---
name: Stengård
address: Agricolantie 7, Pernaja
remote: true
---
Stengård on rakennettu 1892 keskelle Pernajan kirkonkylän kulttuurimaisemaa. Kun talo vaihtoi omistajaa 2009, alkoi perusteellinen kunnostus. Emäntä laihtui 3 kk aikana peräti 18 kiloa hävittäessään vanhoja paneeleita, tapetteja, muoveja ja korkkimattoja ja maalatessaan pintoja uusiksi. Keittiö uusittiin kokonaan ja olohuoneeseen saatiin ihanaa avaruutta, kun sen välikatto poistettiin – ei muuten ollut helppoa löytää kirvesmiestä, joka suostui tekemään sen. Lisää tilaa on saatu kolmella uudella lämpimällä lasikuistilla.