---
name: Hardomin viljavarasto
address: Lapinjärventie 647 b, Loviisa
remote: true
number: E
---
Hardomin viljavarasto rakennettiin 1759. Alueen jokaisen talouden piti tuoda sinne 8 kappaa ruista ja 4 kappaa ohraa.  Ruotsin kuninkaan antamat rakennusohjeet olivat tarkat – rakennuksen tuli olla 10 kyynärää pitkä, 9 leveä ja 7 korkea. Siihen kuului kaksinkertainen ullakko, tiivis lattia ja laarit sekä kaksoisovet kolmella lukolla.  Varastoa korjattiin perusteellisesti 1850-luvulla, jolloin se sai pienet kalteri-ikkunat. Nykyisin rakennus toimii kotiseutumuseon tavoin. Sinne on kerätty vanhaa viljelykseen liittyvää esineistöä, muun muassa vanhoja viinapannuja.
