---
name: Ajurintalo
address: Puutarhakatu 32, Loviisa
---
Ajurintalon rakennutti 1900-luvun alussa Suolatorin nurkalle Alfred Lindborg -niminen vossikka-ajuri. Materiaalina käytetiin todennäköisesti samalta tontilta purettujen rakennusten vanhat hirret ja lankut. Vanha ihastuttava hevostalli on pihapiirissä vieläkin. Myöhemmin talossa on toiminut ainakin rakennuttajan pojan parturiliike ja ylilääkärin vastaanotto. Talo oli myös pitkään Loviisan poliisipäällikön kotina.
